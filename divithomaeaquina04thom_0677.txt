 

QUAEST10 LxxVI. Ani-mums tv. 673

toturn corpus Christi continetur sub qualibet parte hostiae consecratae: sed
nulla quantitas dimensiva tota continetur in aliquo toto, et in qualibet parte
ejus; ergo est impossibile, quod tota quantitas dimensiva corporis Christi
contineatur in hoc sacramento.

2. Pus-ream. Impossibile est duas quantitates dimensivas esse simul,
etiamsi una sit separata, et alia in corpore naturali, ut patet per Philosophum
in 3. Metaphys. (tex. 9.).· sed in hoc sacramento remanet quantitas dimen-
siva panis, ut sensu apparet3 non ergo est ibi quantitas dimensiva corporis
Christi. .

- 3. PRAETEREA. Si duae quantitates dimensivae inequaeles juxta se po-
nantur, maj0r⁴extenditur ultra minorem: sed quantitas dimensiva corporis
Christi est multo major, quam quantitas dimensiva hostiae consecratae se-
cundum ornnem dimensionem: si ergo in hoc sacramento sit quantitas dimen-
siva corporis Christi cum quantitate dimensiva hostiae, quantitas dimensiva
corporis Christi extendetur ultra quantitatem hostiae3 quae tamen non est
sine substantia corporis Christi3 ergo substantia corporis Christi erit in hoc

ἒ - sacramento, etiam praeter species panis: quod est inconveniens, cum sub-

stantia corporis Christi non sit in hoc sacramento, nisi per consecrationem
paniS, ut dictum est (art. r. huj. q.)‚· impossibile ergo videtur, quod tota
quantitas dimensiva corporis Christi sit in hoc sacramento.

SED CONTRA est, quod quantitas dimensiva corporis alicujus non sepa-
ratur secundum esse a substantia ejus: sed in hoc sacramento est tota sub-
stantia corporis Christi, ut supra habiturn est (art. praec.) ; ergo tota quantitas
dimensiva corporis Christi est in hoc sacramento.

stponnno dicendum, quod, sicut supra dictum est (art. 1. huj. q. )‚ dupliciter
aliquid Christi est in sacramento; uno modo ex vi sacramenti: alio modo ex
reali concomitantia: ex vi quidem sacramenti quantitas dimensiva corporis
Christi non est in hoc sacramento, ex vi enirn sacramenti est in hoc sacra-
mento illud, in quod directe conversio terminatur: conversio autem, quae
fit in hoc sacramento, directe terminatur ad substantiam corporis Christi, non
autem ad dimensiones ejus, quod patet ex hoc, quod quantitas dimensiva
panis remanet, facta consecratione, sola substantia panis transeunte: quia
tamen substantia corporis Christi realiter non dividitur a sua quantitate di-
mensiva, et ab aliis accidentibus, inde est quod ex vi realis concomitantiae
est in hoc sacramento tota quantitas dimensiva corporis Christi, et omnia
accidentia ejus,

AD PRIMUM ergo dicendum, quod modus essendi cujuslibet rei determi-
natur secundum id quod est ei per se, non autem secundum id quod est ei
per accidens 2 sicut corpus est in visu, secundum quod est album, non autem
secundum quod est dulce, licet idern corpus sit album, et dulce : unde et ‹lul-
cedo est in visu secundum modum albedinis, non secundum modum dulce-
dinis. Quia igitur ex vi hujus sacramenti est in altari substantia corporis
Christi, quantitas autem dimensiva ejus est ibi concomitanter, et quasi per
accidens, ideo quantitas dimensiva corporis Christi est in hoc sacramento,
non secundum proprium modum (ut scilicet sit tota in toto, et singulae par-
tes in singulis partibus), sed per modum substantiae, cujus natura est tota in
toto, et tota in qualibet parte.

AD SECUNDUM dicendum, quod duae quantitates dimensivae non possunt
naturaliter simul esse in eodem, ita quod utraque sit ibi secundum proprium
modum quantitatis dimensivae. In hoc autern sacramento quantitas dimen-

S. Trione Summa Theologica. vol. JV. 43

