284 QUAEsT1o xxxm. ARTICULUS 11.

RESPONDEO dicendum, quod ad hoc quod conceptio ipsi Filio Dei attri-
⁴ buatur, ut in Symbolo confitemur dicentes: Qui conceptus est de Spiritu Sancto,
necesse est dicere, quod ipsum corpus Christi, dum conciperetur, esset a
Verbo Dei assumptum. Ostensum est autem supra (q. 6. art. 1. et 2.), quod
>Verbum Dei assumpsit corpus mediante anima, et animam mediante spiritu,
idest intellectu: unde oportuit, quod in primo instanti conceptionis corpus
Christi esset animatum anima rationali.

AD PRIMUM ergo dicendum, quod principium inspirationis animae potest
considerari dupliciter: uno modo secundum dispositionem corporis: et sic non
ab alio principio inspirata est anima corpori Christi, et corporibus aliorum
hominum, sicut enim statim formato corpore alterius hominis, infunditur
'anima‚ ita fuit in Christo: alio modo potest considerari dictum principium
solum secundum tempus: et sic quia prius tempore formatum fuit perfecte
corpus Christi, prius tempore fuit etiam animatum.

AD SECUNDUM dicendum, quod anima requirit debitam quantitatem in
materia, cui infunditur: sed ista quantitas quamdam latitudinem habet; quia
et in majori, et in minori quantitate salvatur: quantitas autern corporis, quam
habet, cum primo sibi infunditur anima, proportionatur quantitati perfectae,
ad quam per augmentum perveniet; ita scilicet quod majorum hominum
majorem quantitatem corpora habent in prima animatione: Christus autem

s in perfecta aetate habuit decentem, et mediocrem quantitatem, cui proportio·

nabatur quantitas, quarn corpus ejus habuit in tempore quo aliorum hominum
corpora animantur: minorem tamen habuit in principio suae conceptionis:
sed tamen illa parva quantitas non erat tarn parva, ut in ea non posset ratio
animati corporis conservari3 cum in tali quantitate quorumdam parvorum
hominum corpora animentur. ’

AD TERTmM dicendum, quod in generatione aliorum hominum locum
habet quod dicit Philosophus, propter hoc quod successive corpus formatur,
et disponitur ad animam3 unde primo tamquam imperfecte dispositum recipit
animam imperfectam, et postmodum, quando perfecte est dispositum, recipit ’
animam perfectam: sed corpus Christi propter infinitam virtutem agentis
fuit perfecte dispositum in instanti, unde statim in primo instanti recepit for-
mam perfectam, idest animam rationalem. '

ARTICULUS 111. 182

UTRUM CORPUS CHRISTI IN PRIMO INSTANTI SUAE CONCEPTIONIS
FUERIT A VERBO ASSUMPTUM.

(3. Dist. 2. q. 2. art. 3. et Dist. 3. q. 5. art. 2. et lib. 4. Contr. g. cap. 44. et 45).

AD TERTmM sic proceditur. Videtur, quod caro Christi prius fuerit con-
cepta, et postmodum assumpta3 quod enim non est, non potest assumi: sed
caro Christi per conceptionem esse incepit3 ergo videtur, quod fuerit assumpta
a Verbo Dei, postquam fuit concepta.

2. PRAETEREA. Caro Christi fuit assumpta a Verbo Dei mediante anima
rationali: sed in termino conceptionis accepit animam rationalem'3 ergo in
termino conceptionis fuit assumpta: sed in termino conceptionis dicitur jam
concepta3 ergo prius fuit concepta, et postmodum assumpta.

