114 Quasi-10 1x. Anne-,utus ιν.

beata, per quam ipsa Dei essentia videtur, est propria, et connaturalis soli
Deo, ut in 1. dictum est (q. 12. art. 4.).

AD PRIMUM ergo dicendum, quod cum duplex sit modus acquirendi scien-
tiam; scilicet: inveniendo, et addiscendo, modus qui est per inventionem, est
praecipuus; modus autem, qui est per disciplinam, est secundarius3 unde di-
citur in 1. Ethicor. (cap. 4. in fin.).· t< Ille quidem est optimus, qui omnia per
seipsum intelligit3 bonus autem rursus est ille, qui bene dicenti obedit »ς et
ideo Christo magis competebat habere seientiam acquisitam per inventionem,
quam per disciplinam; praesertim cum ipse daretur a Deo omnibus in do-
ctorem, secundum illud Joel 2.. · Laetamini in Domino Deo vestro, quia dedit
vobis doctorem justitiae.

An SECUNDUM dicendum, quod humana mens duplicem habet respectum:
unum quidem ad superiora. et secundum hunc respectum anima Christi fuit
plena per scientiam inditam: alius autem respectus ejus est ad inferiora, idest
ad phantasmata, quae sunt nata movere mentem humanam per virtutem in-
tellectus agentis: oportuit autern, quod etiam secundum hunc respectum
anima Christi scientia impleretur: non quia prima plenitudo menti humanae
sufficeret secundum seipsam, sed oportebat eam perfici etiam secundnm com-
parationem ad phantasmata.

AD TERTIUM dicendum, quod alia ratio est de habitu acquisito, et de habitu
infuso: nam habitus scientiae acquiritur per comparationem humanae mentis

ad phantasmata; unde secundum eamdem rationem non potest alius habitus -

iterato acquiri: sed habitus scientiae infusae est alterius rationis. utpote a
superiori descendens in animam, non secundum proportionem phantasmatum;
et ideo non est eadem ratio de utroque habitu.

QUAESTm X.

DE SCIENTIA BEATA ANIMAE CHRISTI,
IN QUATUOR ARTICULOS DIVISA.

Deinde considerandum est de qualibet praedictarum scientiarum: sed quia
de scientia divina dictum est in prima parte (q. 14.), restat nunc dicendum
de-aliis tribus: primo de scientia beata: secundo de scientia indita: tertio de
scientia acquisita3 sed quia etiam de scientia beata, quaein Dei visione con-
sistit, plura dicta sunt in prima parte (q. 12.)‚ hic illa sola videntur dicenda,
quae proprie ⁴pertinent ad animam Christi.

Circa hoc ergo quaeruntur quatuor.

Primo. Utrum anima Christi comprehenderit Verbum, sive divinam es-
sentiam.

Secundo. Utrum in Verbo cognoverit omnia.

Tertio. Utrum anima Christi in Verbo cognoverit infinita.

Quarto. Utrum videat Verbum, sive divinam essentiam clarius qualibet

alia creatura.

