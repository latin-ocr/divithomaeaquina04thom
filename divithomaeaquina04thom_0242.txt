238 Quasssno xxvn. ARTmuLus 111.

AD TERTIUM dicendum, quod Spiritus Sanctus in B. Virgine duplicem pur-
gationem fecit: unam quidem quasi praeparatoriam ad Christi conceptionem3
quae non fuit ab aliqua impuritate culpae, vel fomitis, sed mentem ejus tnagis
in unum colligens, et a multitudine sustollens: nam et angeli purgari dibun-
tur‚ in quibus nulla impuritas invenitur, ut Dionys. dicit 6. cap. Eccl. Hierarch.
(versus fin. ).· aliam vero purgationem operatus est in ea Spiritus Sanctus me-
diante conceptione Christi, quae est Spiritus Sancti opus; et secundum hoc
potest dici, quod purgavit eam totaliter a fomite.

ARTICULUS IV. . 155

UTRUM PER HUJUSMODI SANCTIFICATIONEM FUERIT CONSECUTA
UT NUNQUAM PECCARET.

(3. Dist. 3. q. 1. art. 2. q. 3. et Dist. 13. q. ι. art. 2. q. r. corp.
et 4. Dist. 6. q. 1. art. 1. q. 2. corp. et opusc. 3. cap. 224. et opusc. 7. cap. 6. princ.
et opusc. 60. cap. 3.).

AD QUARTUM sic proceditur. Videtur, quod per sanctificationem in utero
non fuerit Β. Virgo praeservata ab omni peccato actuali3 quia, ut dictum est
(art. praec. ), post primam sanctificationem fomes peccati remansit in Virgine:
motus autem fomitis, etiamsi rationem praeveniat, est peccatum veniale, licet
levissimum, ut August. dicit in lib. de Trinit. ; ergo in B. Virgine fuit aliquod
peccatum veniale.

2. PRAETEREA. Super illud Luc. 2.: Tuam ipsius animam pertransibit gladius,
dicit Aug. in lib. QQ. veteris, et novi Testamenti (q. 73. cir. med), quod
‹< Β. Virgo in morte Domini stupore quodam dubitavit »z sed dubitare de fide
peccatum est; ergo B. Virgo non fuit praeservata immunis ab omni peccato·

3. PRAETEREA. Chrysost. super Mattn. 12. (hom. 45. parum a princ.) expo-
nens illud: Ecce mater tua, et fratres tui foris stant, quaerentes te, dicit: «Ma-
nifestum est, quod solum ex vana gloria hoc faciebant». Et Joan. 2. super
illud: Vinum non habent, dicit idern Chrysost. (hom. 20. in Joan. cir. med.)
quod «volebat ut jam hominum gratiam conciliaret, et seipsam clariorem
facere per Filium: et fortassis quid humanum patiebatur, quemadmodum et
fratres ejus dicentes ε Manifesta teipsum mundo » ; et post pauca subdit: «Non-
dum enim, quam oportebat, de eo opinionem habebat» : quod totum constat
esse peccatum 3 ergo B. Virgo non fuit praeservata immunis ab omni peccato.

SED CONTRA est, quod Aug. dicit in lib. de Natura, et Gratia (cap. 36. ante
med.): «De Sancta Virgine Maria propter honorem Christi nullam prorsus,
cum de peccatis agitur, habere volo quaestionem, inde enim scimus, quod
ei plus gratiae collatum fuerit ad vincendum ex omni parte peccatum, quod
concipere, ac parere meruit eum, quem constat nullum habuisse peccatum».

REsPonoEo dicendum, quod illos, quos Deus ad aliquid eligit, ita prae-
parat, et disponit, ut ad id, ad quod eliguntur, inveniantur idonei, secundum
illud 2. ad Corinth. 3.: Idoneus nos fecit ministros novi Testamenti. Beata autem
Virgo fuit electa divinitus, ut esset mater Dei: et ideo non est dubitandum,
quin Deus per suam gratiam eam ad hoc idoneam reddidit, secundum quod
Angelus ad earn dicit Lucae 1.: Invenisti gratiam apud Deum: ecce concipies, etc.:
non autem suisset idonea mater Dei, si peccasset aliquando : tum quia honor
parentum redundat in prolem, secundum illud Proverb. 17.: Gloria filiorum

,ψεΜηΔώηῑή-ᾉμ ι.. „situ ..

