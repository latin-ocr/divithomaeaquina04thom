484 QUAESTIO Lvn. Anrrcums vr.

quasi in locum peregrinum humanae naturae, bona captione captivos, utpote
per victoriam acquisitos: secundo, quia sicut pontifex in veteri Testamento
intrabat santuarium,ut assisteret Deo pro populo; ita et Christus intravit coa-
lmn ad interpellandum pro nobis, ut dicitur Heb. 7. Ipsa enim repraesentatio
sui ex natura humana, quam in coelum intulit, est quaedam interpellatio pro
nobis; ut ex quo Deus humanam naturam sic exaltavit in Christo, *etiam
eorum misereatur, pro quibus Filius Dei humanam naturam assumpsit: tertio,
ut in coelorum sede quasi Deus, et Dominus constitutus, exinde divina dona
hominibus mitteret, secundum illud Ephes. 4.: Ascendit super omnes coelos,
ut adimpleret omnia, scilicet « donis suis», secundum Glossam (interl).

AD PRIMUM ergo dicendum, quod ascensio Christi est causa nostrae sa-
lutis, non per modum meriti, sed per modum efficientiae, sicut supra de re·-
surrectione dictum est (q. praec. art. 1.). Ι

AD SECUNDUM dicendum, quod passio Christi est causa nostrae ascen-
sionis in coelum, proprie loquendo, per remotionem peccati prohibentis, et
per modum meriti: ascensio autem Christi est directe causa ascensionis
nostrae, quasi inchoando ipsam in capite nostro, cui oportet membra conjungi.

AD TERTIUM dicendum, quod Christus semel ascendens in coelum adeptus

est sibi, et nobis in perpetuum Jus, et dignitatem mansionis coelestis: cui ὦ
tamen dignitati non derogat, si ex aliqua dispensatione Christus quandoque
corporaliter ad terram descendat3 vel ut ostendat se omnibus, sicut in judici03 ᾗ
vel ut ostendat se alicui specialiter, sicut Paulo, ut habetur Act. 9. Et ne ·
quis credat, hoc factum fuisse non Christo ibi corporaliter praesente, sed ali·
qualiter apparente, contrarium apparet per hoc quod ipse Apostolus dicit
1. ad Cor. 15. ad confirmandam resurrectionis fidem: Novissime omnium, tan- 3,

quam abortivo, visus est et mihi. Quae quidem visio veritatem resurrectionis

non probaret, nisi ipsum verum Christi corpus visum fuisset abeo.

QUAESTIO Lvm.

DE SESSIONE CHRISTI AD DEXTERAM PATRIS ‚
IN QUATUOR ARTICULOS DIVISA. ⁴

Deinde considerandum est de sessione Christi ad dexteram Patris.

Et circa hoc quaeruntur quatuor.

Primo. Utrum Christus sedeat ad dexteram Dei Patris.
Secundo. Utrum hoc conveniat ei secundum divinam naturam.
Tertio. Utrum conveniat ei secundum humanam naturam.
Quarto. Utrum hoc sit proprium Christi.

 

i
‘i

