208 QUAESTIO xxm. Anne-,utus 111.

obtulit, sed ejus commemorati03 unde August. dicit in 10. de Civ. Dei (cap. 20.
in med.) .· « Sacerdos ipse Christus offerens, ipse et oblatio: cujus rei Sacra-
mentum quotidianum esse voluit Ecclesiae sacrificium».

AD TERTmM dicendum, quod, sicut Orig. dicit super Joan. (tom. 9. sccun-
dum ejus ordinem sup. illud Joan. L: Ecce Agnus Dei), licet diversa animalia
in veteri lege offerrentur3 quotidianum tamen sacrificium, quod offerebatur
mane, et vespere, erat agnus, ut habetur Nums 28.: unde”significabatur, quod
'oblatio agni veri, idest Christi, esset sacrificium consummativum omnium
aliorum: et ideo Joan. 1. dicitur: Ecce Agnus Dei, qui tollit peccata mundi.

ARTICULUS IV. 133

UTRUM EFFECTUS SACERDOTII CHRISTI
NON SOLUM AD ALIOS PERTINUERIT, SED ETIAM AD IPSUM.

(4. Dist. 4. q. ι. art. 3. q. 5.).

AD QUARTUM sic proceditur. Videtur, quod effectus< sacerdotii Christi non
solum pertinuerit ad alios, sed etiam ad 1psum: ad officium enim sacerdotis
pertinet pro populo orare, secundum illud 2. Machab. 1. :Orationem faciebant
sacerdotes, dum consummaretur sacrificium: sed Christus non solum pro aliis
oravit, sed etiam pro seipso, secundum quod supra dictum est (q. praec. art. 3 .).·
sicut expresse dicitur Heb. 5., quod m diebus caruis suae preces, supplicationesque
ad Deum, qui possit illum salvum facere a morte, cum clamore valido, et lacrymis
obtulit ,- ergo sacerdotium Christi effectum habuit non solum in aliis, sed etiam
in seipso.

2. PRAETEREA. Christus sacrificium obtulit seipsum in sua passione; sed
per passionem suam non solum aliis meruit, sed etiam sibi, ut supra habitum
est (q. 19. art. 3. et 4.),· ergo sacerdotium Christi non solum habuit effectum
in aliis, sed etiam in seipso.

3. PRAETEREA. Sacerdotium veteris legis fuit figura sacerdotii Christi: sed

sacerdos veteris legis non solum pro aliis, sed etiam pro seipso sacrificium ,

offerebat: dicitu-r enim Levit. 16„ quod Pontifex ingreditur sanctuarium, ut roget
pro se, et pro domo sua, et pro universo coetu filiorum Israel,· ergo etiam sacer-
dotium Christi non solum in aliis, sed in seipso effectum habuit.

SED CONTRA est, quod in Ephesina Synodo (gener. 3. part. 3. cap. 1. can. ιο.)
legitur: « Si quis dicit, Christum pro se obtulisse oblationem, et non magis
pro nobis solum (non enim indiguit sacrificio, qui peccatum nescivit), ana·
thema sit» : sed in sacrificio offerendo potissime sacerdotis consistit officiuim
ergo sacerdotium Christi non habuit effectum in ipso Christo.

RESPONDEO dicendum, quod, sicut dictum est (art. ι. huj. q.), sacerdos
constituitur medius inter Deum, et populum: ille autem indiget medio ad
Deum, qui per seipsum accedere ad Deum non potest: et talis sacerdotio
subjicitur, effectum sacerdotii participans; hoc autern Christo non competit:
dicit enim Apostolus ad Heb. 7.: Accedens per semetipsum ad Deum, semper
vivens ad interpellandum pro nobis: et ideo Christo non convenit effectum sacer·
dotii in se suscipere, sed potius ipsum aliis communicare: primum enim agens
in quolibet genere ita est influenS, quod non est recipiens in genere mo:
sicut sol illuminat, sed non illuminatur, et ignis calefacit, sed non calefit:
Christus autem est fons totius sacerdotii: nam sacerdos legalis etat figura

 

