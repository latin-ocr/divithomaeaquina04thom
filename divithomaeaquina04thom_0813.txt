 

Quansrro Lxxxvn. Alimentus 1. 809

QUAESTIO LXXXVII.

DE REMISSIONE VENIALIUM PECCATORUM,
IN QUATUOR ARTICULOS DIVISA.

Deinde considerandum est de remissione venialium peccatorum.

Et circa hoc quaeruntur quatuor.

Primo. Utrum sine poenitentia peccatum veniale possit dimitti.

Secundo. Utrum possit dimitti sine gratiae infusione.

Tertio. Utrum peccata venialia remittantur per aspersionem aquae bene·
dictae, et episcopalem benedictionem, et tunsionem pectoris, et orationem
Dominicam‚ et alia hujusmodi.

Quartum. Utrum veniale peccatum possit remitti sine mortali.

ARTICULUS 1. 532
UTRUM *PECCATUM VENIALE POSSIT REMITTI SINE POENITENTIA.

(Insr. art. 2. ad 2. et 3. et art. 3. corp.
et 4. Dist. 16. q. 2. art. 2. q. 2. ad 2. et Dist. 21. q. 2. art. 1. corp.
et Mal. q. 7. art. 12. corp).

AD PRmUM sic proceditur. Videtur, quod veniale peccatum possit remitti
sine poenitentia: pertinet enim, ut supra dictum est (q. 84. art. 10. ad 4.), ad
rationem verae poenitentiae, quod non solum homo doleat de peccato prae·
terito, sed etiam proponat cavere de futuro: sed sine tali proposito peccata
venialia dimittuntur, cum certum sit, quod homo sine peccatis venialibus
praesentem vitam ducere non potest3 ergo peccata venialia possunt remitti
sine poenitentia.

2. PRAETEREA. Poenitentia non est sine actuali displicentia peccatorum:
sed peccata venialia possunt dimitti sine displicentia actuali eorum, sicut patet
in eo, qui dormiens occideretur propter Christum3 statim enim evolaret:
quod non contingit, manentibus peccatis venialibus; ergo peccata venialia
possunt remitti sine poenitentia.

3. PRAETEREA. Peccata venialia opponuntur fervori charitatis, ut in 2. di·
ctum est (2-2. q. 24· art. ro.).· sed unum oppositorum tollitur per aliud3 ergo
per fervorem charitatis, quem contingit esse sine actuali displicentia peccati
venialis, fit remissio peccatorum venialium.

SED CONTRA est, quod August. dicit in lib. de Poenit. (seu De vera, et
salsa poenitent. cap. 8. et hom. 27. inter 50. cap. 2. et hom. ult. ante med), quod
« est quaedam poenitentia, quae quotidie agitur in Ecclesia pro peccatis ve-
nialibus »2 quae frustra esset, si sine poenitentia peccata venialia possent
dimitti; videtur ergo, quod peccata venialia non possint sine poenitentia di-
mitti.

RESPONDEQ dicendum, quod remissio culpae, sicut dictum est (q. praec.
art. 2.), fit per conjunctionem hominis ad Deum, a quo aliqualiter separat

