 

ommno LXXXIX-⁴ Ana-tentus v. 827

remittuntur peccata praeterita, ita etiam per peccatum sequens mortificantur
opera prius in charitate facta: sed peccata dimissa per poenitentiam non re-
deunt, ut supra dictum est (q. praec. art. r. et 2.); ergo videtur, quod etiam
opera mortificata per charitatem non reviviscant.

2. PRAETEREA. Opera dicuntur mortificari, ad similitudinem animalium
quae moriuntur, ut dictum est (art. praec.): sed animal mortuum non potest
iterum vivificari ; ergo nec opera mortificata possunt iterum per poenitentiam
reviviscere.

3. PRAETEREA. Opera in charitate facta merentur gloriam secundum quan-
titatem gratiae, vel charitatis: sed quandoque per poenitentiam homo re-
surgit in minori gratia, vel charitate; ergo non consequitur gloriam secundum
meritum priorum operum: et ita videtur, quod opera per peccatum mortifi-
cata non reviviscant.

SED CONTRA est, quod super illud Joel 2.: Reddam vobis annos, quos comedit
locusta, dicit Gloss. (interl.).· «Non patiar perire ubertatem, quam cum per·
turbatione animi amisistis »z sed illa ubertas est‘ meritum bonorum operum,
quod fuit perditum per peccatum; ergo per poenitentiam reviviscunt opera
meritoria prius facta.

RESPONDEO dicendum, quod quidam dixerunt, quod opera meritoria per
peccatum sequens mortificata non reviviscunt per poenitentiam subsequentem,
considerantes quod opera illa non remanent, ut iterum vivificari possint: sed
hoc impedire non potest, quin vivificentur; non enim habent vim perducendi
in vitam aeternam <quod pertinet ad eorum vitam), solum secundum quod
actu existunt, sed etiam postquam actu esse desinunt, secundum quod re·
manent in acceptatione divina: sic autem remanent, quantum est de se, etiam
postquam per peccatum mortificantur3 quia semper Deus illa opera, prout
facta fuerunt, acceptabit, et sancti de eis gaudebunt, secundum illud Apoc. 2. ε
Tene quod habes, ne alius accipiat coronam tuam. Sed quod isti, qui ea fecit, non
sint efficacia ad ducendum in vitam aeternam, provenit ex impedimento pec-
cati supervenientis, per quod ipse redditus est indignus vita aeterna. Hoc
autem impedimentum tollitur per poenitentiam, inquantum per earn remit·
tuntur peccata. Unde restat, quod opera prius mortificata per poenitentiam
recuperant efficaciam perducendi eum, qui fecit ea, in vitam aeternam: quod
est ea reviviscere. Et ita patet, quod opera mortificata per poenitentiam re-
viviscunt.

AD PRIMUM ergo dicendum, quod opera peccati per poenitentiam abo-
lentur secundum se3 ita scilicet quod ex eis ulterius, Deo indulgente, nec
macula, nec reatus inducatur: sed opera in charitate facta non abolentur a
Deo, in cujus acceptatione remanent; sed impedimentum accipiunt ex parte
hominis operantis, et ideo, remoto impedimento, quod est ex parte hominis
operantis, Deus implet ex parte sua illud, quod opera merebantur.

An SECUNDUM dicendum, quod opera in charitate facta non mortificantur
secundum se, sicut dictum est (in corp. art), sed solum per impedimentum
superveniens ex parte operantis. Animalia autem moriuntur secundum se,
inquantum privantur principio vitae3 et ideo non est simile.

AD TERTmM dicendum, quod ille qui per poenitentiam resurgit in minori
charitate, consequetur quidem praemium essentiale, secundum quantitatem
charitatiS, in qua invenitur: habebit tamen gaudium majus de operibus in
prima charitate factis, qua-m de operibus, quae in secunda fecit; quod pertinet
ad praemium accidentale.

