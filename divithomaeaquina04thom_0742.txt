738 QUAEsrro Lxxx. ARTIcuLus xit.

hujus sacramenti, si populus sumat corpus sine sanguine, dummodo sacerdos

consecrans sumat utrumque. Α

AD TERTIUM dicendum, quod repraesentatio Dominicae passionis agitur
in ipsa consecratione hujus sacramenti, in qua· non debet corpus sine sanguine
consecrari: potest autem a populo corpus sine sanguine sumi; nec exinde
sequitur aliquod detrimentum, quia sacerdos in persona omnium sanguinem
offert, et sumit; et sub utraque specie totus Christus continetur, ut supra

habitum est (q. 76. art. 2.).

——-——

QUAESTIO LXXXI.

DE MODO, QUO CHRISTUS USUS EST HOC SACRAMENTO,
IN QUATUOR ARTICULOS DIVISA·

Deinde considerandum est de usu hujus sacramenti, quo Christus usus
est in prima sui institutione.

Et circa hoc quaeruntur quatuor.

Primo. Utrum Christus sumpserit suum corpus, et sanguinem.
Secundo. Utrum Judae dederit.
Tertio. Quale corpus sumpserit, aut dederit, utrum scilicet passibile, vei

im assibile.
pQuarto. Quomodo se habuisset Christus sub hoc sacramento, si fuisset

ln triduo mortis reservatum, aut consecratum.

ARTICULUS 1. 490
UTRUM CHRISTUS SUMPSERIT SUUM CORPUS, ET SANGUINEM.

(Infr. q. 84. art· 7. ad 4. et 4. Dist. H. q. 3. art. r.).

An PRIMUM si'c proceditur. Videtur, quod Christus non sumpserit corpus
suum, et sanguinem: non enim de factis Christi, et dictis asseri debet, quod
auctoritate sacrae Scripturae non traditur: sed in Evangeliis non habetur,
quod Christus corpus suum manducaverit, aut sanguinem suum biberit3 non
ergo est hoc asserendum.

2. PRAETEREA. Nihil potest esse in seipso, nisi forte ratione partium, prout
scilicet una pars ejus est in alia, ut habetur 4. Physicor. (tex. 34).· sed illud >

quod manducatur, et bibitur, est in manducante, et bibente: cum igitur ¹totus
Christus sit sub utraque specie sacramenti, videtur impossibile fuisse, quod
ipse sumpserit hoc sacramentum.

3. PRAETEREA. Duplex est sumptio hujus sacramenti, scilicet spiritualis, et
sacramentalis: sed spiritualis non competebat Christo, quia nihil a-sacratnento
accepit; et per consequens nec sacramentalis, quae sine spirituaii est imper-

fecta, ut supra habitum est (q. praec. art. r.) ; ergo Christus nullo modo hoc j

sacramentum sumpsit.

 

⁶ ² ·” risffssxmimumffifflQa-sw

 

