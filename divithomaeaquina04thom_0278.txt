n.

274 QUAESTIO xxm. annom-us v111.

esset secundum ordinem Melchisedech, sed minus sacerdotio Melchisedech 3*
et ideo dicendum est, quod Christus non est decimatus in lumbis Abrahae,
sicut Levi; quia enim ille qui decimas dat, novem sibi retinet, et decimam
alii tribuit, quod est perfectionis signum, inquantum est quodammodo tet·-
minus omnium numerorum, qui procedunt usque ad decem; inde est, quod
ille qui decimas dat, protestatur se imperfectum, et perfectionem alii tribuere:
imperfectio autem humani generis est propter peccatum, quod indiget p'er-
fectione ejus, qui a peccato curat: curare autem a peccato est solius Christi:
ipse enim est agnus, qui tollit peccatum mundi, ut diciturJoan. 1. ; figuram autem
ejus gerebat Melchisedech, ut Apostol. probat Hebr. 7.; per hoc ergo quod
Abraham Melchisedech decimas dedit, praefiguravit se velutin peccato con-
ceptum, et omnes qui ab eo descensuri erant, ea ratione ut peccatum origi-
nale contraherent, indigere curatione, quae est per Christum3 Isaac autem,
et Jacob, et Levi, et omnes alii sic fuerunt in Abraham, ut ex eo derivarentur
non solum sec-undum corpulentam substantiam, sed etiam secundum ratio-
nem seminalem, per quam originale peccatum contrahitur3 et ideo omnes
in Abraham sunt decimati, idest praefigurati indigere curatione, quae est per
Christumt solus autem Christus sic fuit in Abraham, ut ab eo derivaretur,
non secundum rationem seminalem, sed secundum corpulentam substantiam3
et ideo non fuit in Abraham sicut curatione indigens, sed magis sicut vul—
neris medicina3 et ideo non fuit in lumbis Abrahae decimatus.

Et per hoc patet responsio AD PRIMUM.

AD SECUNDUM dicendum, quod quia Beata Virgo fuit in originali con-
cepta, fuit in Abraham sicut curatione indigens: et ideo fuit ibi decimata, velut
inde descendens secundum seminalem rationem; de corpore autem Christi
non est sic, ut dictum est (art. praec).

AD TERTmM dicendum, quod caro Christi dicitur fuisse in antiquis >Pa-
tribus peccato obnoxia, secundum qualitatem quam habuit in suis parentibus,
qui fuerunt decimati, non autem secundum qualitatem quam habet, prout

est actu in Christo, qui non est decimatus.
AD QUARTUM dicendum, quod sacerdotium Leviticum secundum carnis

originem derivabatur; unde non minus fuit in Abraham, quam in Levi; unde
per hoc quod Abraham decimas dedit Melchisedech tamquam majori, osten-
ditur sacerdotium Melchisedech, inquantum gerit figuram Christi, esse majus,
sacerdotio Levitico ; sacerdotium autem Christi non sequitur carnis originem,
sed gratiam spiritualem3 et ideo potest esse, quod pater det decimas alicui
sacerdoti, tamquam minor majori3 et tamen filius eJuS, si sit Pontifex, est
major illo sacerdote, non propter carnis originem, sed propter gratiam spi-
ritualem, quam habet a Christo.

 

