Ι

268 QUAESTIO xxxr. ART1cuLus 1v.

deres, quia Deus erat, qui innovabat naturam, et homo erat, qui secundum
naturam nascebatur ex homine» ; et August. dicit in epist. ad Volusian. (quae -
est 3. parum ante med.).· « Si omnipotens Deus hominem ubicumque forma-
tum non ex materno utero crearet, sed repentinum inferret aspectibus,
nonne opinionem confirmaret erroris, nec hominen verum suscepisse ullo
modo crederetur, et dum omnia mirabiliter facit, auferret quod misericor-
diter fecit? Nunc vero ita inter Deum, et hominem mediator apparuit, utin
unitate personae copulans utramque naturam, et solita sublimaret insolitis,
et insolita solitis temperaret »z tertio, quia per hunc modum completur omnis
diversitas generationis humanae; nam primus homo productus est ex limo
terrae sine viro, et foemina: Eva vero producta est ex viro, sine foemina:
unde hoc quartum quasi Christo proprium relinquebatur, ut produceretur
ex foemina sine viro.

AD PRIMUM ergo dicendum, quod quia sexus masculinus est nobilior,
quam foemineus, ideo humanam naturam in masculino sexu assumpsit: ne
tamen sexus foemineus contemneretur, congruum fuit, ut carnem assumeret
de foemina: unde Aug. dicit in lib. de Agone Christiano (cap. Π. circ. med.).·
«Nolite vos ipsos contemnere viri: Filius Dei virum suscepit. Nolite vos
ipsas contemnere foeminae: Filius Dei natus ex foemina est».

AD SECUNDUM dicendum, quod, sicut Aug. dicit 23. lib. contra Faust.
(cap. ιο. ante med), qui hac objectione utebatur: «Non plane, inquit, catho-
lica fides, quae Christum Dei Filium, natum secundum carnem credit ex vir-
gine, ullo modo eumdem Dei Filium sic in utero mulieris includit, quasi extra
non sit quasi coeli et terrae administrationem deseruerit, quasi a Patre re-
cesserit. Sed vos Manichaei corde illo, quo nihil potestis nisi <corporalia
phantasmata cogitare, ista omnino non capitis »3 ut enim dicit in epist. ad
Volus. (quae est 3. aZIquant. a princ.): « Hominum iste sensus est, nihil nisi
corpora valentium cogitare, quorum nullum potest esse ubique totum; quo·
niam per innumerabiles partes aliud alibi habeat necesse est. Longe alia est
animae natura, quam corporis: quanto magis Dei, qui creator est animae, et
corporis, et novit ubique totus esse, et nullo contineri loco; novit venire,
non recedendo ubi erat3 novit abire, non deserendo quo venerat? »

An TERTIUM dicendum, quod in conceptione viri ex foemina non est ali-
quid immundum, inquantum est opus Dei: unde dicitur Actorum 1o.: Quod
Deus creavit, tu ne commune disceris, idest immundum: est ibi tamen aliqua im·
munditia ex peccato proveniens, prout cum libidine quis concipitur· ex com-
mixtione maris, et foeminae : quod tamen in Christo non fuit, ut supra osten-
sum est (q. 29. art. 2.). Si tamen aliqua esset ibi immunditia, ex ea non in-
quinaretur Dei Verbum, quod nullo modo est mutabile, vel alterabile: unde
Aug. dicit in lib. De 5. Haeresibus (cap. 5. cir. med.): «Dicit Deus creator
hominis, filius hominis: quid est, quod te permovet in mea nativitate? non
sum libidinis conceptus cupiditate: ego matrem, de qua nascerer, feci. Si
solis radius cloacarum sordes siccare novit, eis inquinari non novit, quante»¹
magis splendor lucis aeternae, quocumque radiaverit, mundare potest, et ipse
pollui non potest? »

