196 QUAESTIO xx. ARTICULUS 1.

datis ejus: et hanc triplicem subjectionem ad Patrem Christus de seipso con

fitetur: primam quidem Matth. 19.: Quid me interrogas de bono? Unus est bonus
Deus.- ubi Hieron. dicit, quod « qui magistrum vocaverat bonum, et non

Deum, velDei Filium confessus erat, discit, hominem, quamvis sanctum, com· ⁸

paratione Dei non esse bonurn »z per quod dedit intelligere, quod ipse se-
cundum humanam naturam non pertingebat ad gradum bonitatis divinae:
et quia «in his quae non mole magna sunt, idem est esse majus, quod me-

lius», ut Aug. dicit in 6. de Trinit.'(cap. 8. cir. med.) ; ex hac ratione Pater
dicitur maior Christo secundum humanam naturam: secunda etiam subjectio

Christo attribuitur, inquantum omnia quae circa humanitatem Christi acta ,

sunt, divina dispositione gesta creduntur3 unde Dion. dicit 4. cap. Coel. Hierar.
(prope fin), quod Christus subjicitur Dei Patris ordinationibus; et haec est
subjectio servitutis, secundum quod omnis creatura Deo servit, ejus ordina-
tioni subjecta, secundum illud Sap. 16.: Creatura tibi factori deserviens: et se-
cundum hoc etiam Filius Dei Philip. 2. dicitur formam servi accepisse: ter-
tiam etiam subjectionem attribuit sibi ipsi Joan. 8. dicens: Quae placita sunt
ei, facio semper: et haec est subjectio obedientiae Patris usque ad mortem:
unde dicitur Philip. 2. quod factus est obediens Patri u'sque ad mortem.

AD PRIMUM ergo dicendum, quod sicut non est simpliciter intelligendum,
quod Christus sit creatura3 sed solum secundum humanam naturam, sive
apponatur ei determinatio, sive non, ut supra dictum est (q. 16. art. 8.), ita
etiam non est simpliciter intelligendum, quod Christus sit subJectus Patri,
sed solum secundum humanam'naturam, etiamsi haec determinatio non ap-
ponatur: quam tamen convenientius est apponere, ad evitandum errorem
Arii, qui posuit Filium minorem Patre.

An SECUNDUM dicendum, quod relatio servitutis, et dominii fundatur super
actione, et passione; inquantum scilicet servi est moveri a domino secundum
imperium: agere autem non attribuitur naturae, sicut agenti, sed personae:
actus enim suppositorum sunt, et singularium, secundum Philos. (lib. 1. Met.
cap. I. ante med. )‚· attribuitur tamen actio naturae, sicut ei, secundum quam per-
sona, vel hypostasis agit ; et ideo quamvis non proprie dicatur, quod natura
sit domina, vel serva: potest tamen proprie dici, quod quaelibet hypostasis,
vel persona sit domina, vel serva secundum hanc, vel illam naturam: et se·
cundum hoc nihil prohibet Christum dicere Patri subjectum, vel servum se·
cundum humanam naturam.

AD TERTIUM dicendum, quod, sicut Aug. dicit in 1. de Trin. (cap. 8. ante
med), ι( tunc Christus tradet regnum Deo, et Patri, cum justos‚' in quibus
nunc regnat per fidem, perducturus est ad speciem >›‚ ut scilicet videant ipsam
essentiam communem Patri, et Filio: et tunc totaliter erit Patri subjectus
non solum in se, sed etiam in membris suis, per plenam participationem di-
vinae bonitatis: tunc etiam omnia erunt plene ei subjecta per finalem imple·
tionem suae voluntatis de eis: licet etiam modo sint omnia ei subjecta quan-
tum ad potestatem, secundum illud Matth. ult.: Data est mihi omnis potestas
in coelo. etin terra.

