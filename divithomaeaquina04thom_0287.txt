g
ἱ,
ἑ
,ἰ

 

QUAESTIO xxxm. tumemus 1. 283

nullo interveniente medio ad primum instans, in quo fuit caro Christi for-
mata: et hoc instans fuit terminus temporis motus localis materiae ad locum
generationis. ·

An QUARTUM dicendum, quod augmentum fit per potentiam augmenta·
tivum ipsius, quod augetur: sed formatio corporis fit per potentiam genera-
tivam, non ejus qui generatur, sed ipsius generantis ex semine, in quo ope-
ratur vis formativa ab anima patris derivata; corpus autem Christi non fuit
formatum ex semine viri, sicut supra dictum est (q. praec. art. 1.), sed ex
operatione Spiritus Sancti; et ideo talis debuit esse formatio, ut Spiritum
Sanctum deceret: sed augmentum corporis Christi fuit factum secundum
potentiam augmentativam animae Christi; quae cum sit specie conformis
animae nostrae, eodem modo debuit corpus illud augmentari, sicut et alia '
hominum corpora augmentantur, ut ex hoc ostenderetur veritas humanae
naturae.

ARTICULUS II. 181

UTRUM CORPUS CHRISTI FUERIT ANIMATUM
IN PRIMO 'INSTANTI SUAE CONCEPTIONIS.

(3. Dist. 3. q. 5. art. 2. ad 3. et lib. 4. Contr. g. cap. 44. et 45. ad 2.
et opusc. 2. cap. 223. et 225. et Joan. 2. lect. 15.
et cap. 2. lect. 3. ). ’

AD SECUNDUM sic proceditur. Videtur, quod corpus Christi non fuerit

animatum in primo instanti suae conceptionis: dicit enim Leo Papa in Epi·
stola ad Julianum (quae est 11. prope fin.) .· « Non alterius naturae erat caro
Christi, quam nostra: nec alio illi, quam caeteris hominibus, anima est in-
, spirata principio »: sed aliis hominibus non infunditur anima in primo instanti

suae conceptionis; ergo nec corpori Christi anima debuit infundi in primo

3 instanti suae conceptionis.

 

'A

2. Pasa-rrum. Anima, sicut quaelibet forma naturalis, requirit determi-

. ‘natam quantitatem in sua materia: sed in primo instanti conceptionis corpus

Christi non habuit tantam quantitatem, quantam habent corpora aliorum
hominurn, quando animantur: alioquin si continue fuisset postmodum augmen-
tatum, vel citius fuisset natum, vel in sua nativitate fuisset majoris quantitatiS,
quam alii infantes: quorum primum est contra August. 4. de Trinit. (cap. 5.)

‚ ubi probat, eum spatio novem mensium in utero Virginis fuisse: secundum
ς] autem est contra Leonem Papam, qui in sermone Epiphaniae (qui est 4. in
eod. sesto cap. 3. ad fin.) dicit, quod Magi invenerunt puerum jesum «in nullo
ab humanae infantiae generalitate dissimilem »3 non ergo corpus Christi fuit
] animatum in primo instanti suae conceptionis.

3. PRAETEREA. Ubicumque est prius, et posterius, oportet esse plura in-

stantia: sed secundum Philosophum in libro 2. de Generatione Animalium
ξς (cap. 3. cir. princ. et cap. 4. adsim), in generatione hominis requiritur prius, et
posterius: prius enirn est vivum, et postea animal, et postea homo; ergo
’ἶ non potuit animatio Christi perfici in primo instanti suae conceptionis.

SED CONTRA est, quod Damasc. dicit in 3. lib. (Orth. Fid. cap. 2. a med.).·

α Simul caro, sirnul Dei Verbi caro, simul caro animata anima rationali, et

intellectuali n.

