 

 

*WQw-m‘r-r.. r ⁴ „

Quansno Lxxx. Anrrcums vn. 729

decet ad altare accedere (unde et volentes tangere aliquid sacrum manus
lavant): nisi forte talis immunditia sit perpetua, vel diuturna; sicut est lepra,
vel fluxus sanguinis, vel aliquid huiusmodi: aliud autem est evagatio mentis,
quae sequitur pollutionem nocturnam, praecipue quando cum turpi imagi-

“ natione contingit. Hoc tamen impedimentum, quod ex congruitate provenit,

postponi debet propter aliquam necessitatem, puta, ut Greg. dicit (loc. cit.
ad interrogat. tn), α cum fortasse aut festus dies exigit, aut exhibere mini·
sterium, pro eo quod sacerdos alius deest, ipsa necessitas compellit».

AD PRIMUM ergo dicendum, quod ex necessitate quidem non impeditur
homo a sumptione hujus sacramenti, nisi propter peccatum mortale; sed ex
quadam convenientia potest homo impediri propter alias causas, sicut dictum
est (in corp).

AD SECUNDUM dicendum, quod coitus conjugalis, si sit sine peccato (puta
si fiat causa prolis generandae, vel causa reddendi debitum), non alia ratione
impedit sumptionem hujus sacramenti, nisi sicut dictum est (in corp. art.)
de pollutione nocturna, quae accidit sine peccato, scilicet propter immundi-
tiam corporalem et mentis distractionem: ratione cujus Hieron. dicit super
Matth. (hab. in serm. de Esu agni, qui Hieron. adscribitur, sub fin. et cap.: Sciatis,
33. q. 4. ).· « Si panes propositionis ab his, qui uxores tetigerant, comedi non
poterant, quanto magis ille panis, qui de coelo descendit, non potest ab his,
qui conjugalibus paulo ante haesere complexibus, violari, atque contingi? Non
quod nuptias condemnemus; sed quod eo ternpore, quo carnes agni mandu-
caturi sumus, vacare carnalibus operibus non debeamus». Sed quia hoc se-
cundum congruitatem, et non secundum necessitatem est intelligendum,
Gregor. dicit, quod « talis est suo judicio relinquendus». Si vero «non amor
procreandae sobolis, sed voluptas dominatur in opere », ut ibidem ‘Gregorius
subdit, tunc prohiberi debet, ne accedat ad hoc sacramentum.

AD TERTIUM dicendum, quod, sicut Greg. dicit in epistola supradicta ad
Augustinum Anglorum episcopum (loc. cit. arg. 2. )‚ in veteri Testamento aliqui
polluti dicebantur figuraliter, quod populus novae legis spiritualiter intelligit.
Unde hujusmodi corporales immunditiae, si sint perpetuae, vel diuturnae, non
impediunt sumptionem hujus sacramenti salutaris, sicut impediebant acces-
sum ad sacramenta figuralia. Si vero cito transeant, sicut immunditia pollu-
tionis nocturnae, ex quadam congruentia impediunt sumptionem hujus sa-
cramenti, per illum diem quo hoc accidit; unde et Deuter. 23. dicitur: Si
fuerit inter vos homo, qui nocturno pollutus sit somnio, egredietur extra castra, et
non revertetur, priusquam ad vesperam lavetur aqua.

AD QUARTUM dicendum, quod licet per contritionem, et confessionem au-
feratur reatus culpae, non tamen aufertur corporalis immunditia, et distractio
mentis ex pollutione consecuta.

An Qum‘rUM dicendum, quod somnium homicidii non inducit corporalem
immunditiam, nec etiam tantam distractionem mentis, sicut fornicatio som-

‘niata propter delectationis intensionem: si tamen somnium homicidii pro-

veniat ex causa, quae est peccatum, praesertim mortale, impedit a sumptione
hujus sacramenti ratione suae causae.

