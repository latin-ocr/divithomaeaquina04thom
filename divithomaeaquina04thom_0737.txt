⁴ ‘'*1 W' »W'UZQXW

ouans-rm Lux, uincimus 1x. 733

rationis, sed sic a nativitate permanserunt; et sic talibus non est hoc sacra-
mentum exhibendum, quia in eis nullo modo praecessit huius sacramenti
devotio: aut non semper caruerunt usu rationis; et tunc, si prius, quando
erant compotes suae mentis, apparuit in eis devotio hujus sacramenti, debet

. · eis in articulo mortis hoc sacramentum exhiberi: nisi forte timeatur peri-

culum vomitus, vel expuitionis3 unde in Concilio Carthaginen. (scilicet 4.
can. 76.) legitur, et habetur in Decret. (26. q. 6. cap. 8.).· ε( Is qui in infirmi-
'tate poenitentiam petit, si casu dum ad eum sacerdos invitatus venit, oppressus
infirmitate obmutuerit, vel in phrenesim conversus fuerit, dent testimonium
qui eum audierunt, et accipiat poenitentiam ; et si continuo creditur moriturus,
reconcilietur per manus impositionem, et infundatur ori ejus Eucharistia ».

An PRIMUM ergo dicendum, quod carentes usu rationis possunt devotio-
nem ad sacramentum habere, quantum ad aliquos quidem praesentem, quan-
tum ad alios autern praeteritam.

AD SECUNDUM dicendum, quod Dionys. loquitur ibi de energumenis nondum
baptizatis, in quibus scilicet nondum est vis daemonis extincta, quae viget in
eis per originale peccatum: sed de baptizatis, qui corporaliter ab immundis
spiritibus vexantur, est eadem ratio, et de aliis amentibus; unde Cassianus
dicit (collat. 7. cap. 30.): «Eis, qui ab immundis vexantur spiritibus, commu·
nionem sacrosanctam a senioribus nostris nunquam meminimus interdictam ».

AD TERTIUM dicendum, quod eadem ratio est de pueris recenter natis,
et de amentibus, qui nunquam habuerunt usum rationis; unde talibus non
sunt sacra mysteria danda: quamvis quidam Graeci contrarium faciant, propter
hoc quod Dionys. 2. cap. Coelest. Hier. (cir. med.) dicit, baptizatis esse sa-
cram communionem dandam, non intelligentes, quod Dionysius ibi loquitur
de baptismo adultorum. Nec tamen per hoc aliquod detrimentum vitae pa-
tiuntur, propter hoc quod Dominus dicit Joan. 6.: Nisi manducaveritis carnem

- Filii hominis, et biberitis ejus sanguinem, non habebitis vitam in vobis: quia, sicut

August. scribit Bonifacio (vide Sup. q. 73. art. 3. ad L), « tunc unusquisque
fidelium corporis, et sanguinis Domini particeps fit (scilicet spiritualiter)
quando in baptismate membrum corporis Christi efficitur »ε sed quando jam
pueri incipiunt aliqualem usum rationis habere, ut possint devotionem con-
cipere hujus sacramenti, tunc potest eis hoc sacramentum conferri.

ARTICULUS x. ,487
UTRUM LICEAT QUOTIDIE HOC SACRAMENTUM SUSCIPERE.

(4. Dist. 12. q. 3. art. ι. et 1. Cor. 11. lect. 7.).

An DECIMUM sic proceditur. Videtur, quod non liceat quotidie hoc sacra-
mentum suscipere: sicutenim baptismus repraesentat Dominicam passionem,
ita et h‚oc sacramentum: sed nonlicet pluries baptizari, sed ,semel tanturn,
quia Christus semel tantum propeccatis nostris mortuus est, ut dicitur 1. Petr. 3.;
ergo videtur, quod non liceat hoc sacramentum quotidie suscipere.

2. PRAETEREA. Veritas debet respondere figurae: sed agnus paschalis, qui
fuit figura praecipua hujus sacramenti, ut supra dictum est (q. 73. art. 6.),
non manducabatur nisi semel in anno: semel etiam in anno Ecclesia cele-
brat Christi passionem, cujus hoc sacramentum est memoriale3 ergo videtur,
quod non liceat quotidie sumere hoc sacramentum, sed solum semel in anno.

