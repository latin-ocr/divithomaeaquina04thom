296 QUAESTIO xxxv. ARTICULUS 1v.

2. PRAETEREA. Christus dicitur Deus secundum divinam naturam: sed
divina natura non accepit initium essendi ex Virgine3 ergo Beata Virgo non
est dicenda Mater Dei. ’

3. PRAETEREA. Hoc nomen Deus communiter praedicatur de Patre, net
Filio, et Spiritu Sancto: si ergo Beata Virgo est Mater Dei, videtur sequi,
quod Beata Virgo sit mater Patris, et Filii, et Spiritus Sancti: quod est in-
conveniens; non ergo Beata Virgo debet dici Mater Dei.

SED CONTRA est, quod in Capitulis Cyrilli approbatis in Ephesina Synodo
(part. 1. cap. 26. anathem. 1.) legitur: t< Si quis non confitetur Deum esse se-
cundum veritatem Emmanuelem, et propter hoc Dei Genitricem Sanctam Vir-
ginem (genui-t enim carnaliter carnem factum Dei Verbum), anathema sit 2).

REsponzo dicendum, quod, sicut supra dictum est (q. 16. art. 1.), omne
nomen significans in concreto naturam aliquam, potest supponere pro qua-
libet hypostasi illius naturae; cum autem unio incarnationis sit facta in hy-
postasi, sicut supra dictum est (q. 2. art. 2. et 3.)‚ manifestum est, quod hoc
nomen Deus potest supponere pro hypostasi habente humanam naturam, et
divinam: et ideo quidquid convenit divinae naturae,‚vel humanae, potest
attribui illi personae, sive secundum quod pro ea supponit nomen significans
divinam naturam, sive secundum quod pro ea supponit nomen significans
humanam naturam. Concipi autem, et nasci personae attribuitur,-et hypo-
stasi, secundum naturam illam, in qua concipitur, et nascitur; cum igitur in
ipso principio conceptionis fuerit humana natura assumpta a divina persona,

sicut praedictum est (q. 33. art. 3.)‚ consequens est quod vere possit dici Deum‘

esse conceptum, et natum de virgine: ex hoc autem dicitur aliqua mulier
alicujus mater, quod eum concepit, et genuit3 unde consequens est, quod
Beata Virgo vere dicatur Mater Dei; solum enim sic negari posset, Beatam

Virginem esse matrem Dei, si vel humanitas prius fuisset subjecta conce·

ptioni, et nativitati, quam homo ille fuisset filius Dei, sicut Photinus posuit3
vel humanitas non fuisset assumpta in unitatem personae, vel hypostasis

Verbi Dei, sicut posuit Nestorius: utrumque autem horum est erroneum,

unde haereticum est negare, Beatam Virginem esse Matrem Dei.

AD PRIMUM ergo dicendum, quod haec fuit objectio Nestorii: quae quidem
solvitur ex hoc, quod licet non inveniatur expresse in Scriptura dictum, quod
Beata Virgo sit Mater Dei; invenitur tamen expresse in Scriptura, quod Jesus
Christus est verus Deus, ut patet 1. Joan. ult. et quod Beata Virgo est mater
Jesu Christi, ut patet Matth. 1.; unde sequitur ex necessitate ex verbis Scri-
pturae, quod sit Mater Dei: dicitur etiam Roman. 9. quod ex Judaeis est
secundum carnem Christus, qui est super omnia Deus benedictus in saecula; non
autem est ex Judaeis, nisi mediante Beata Virgine: unde ille, qui est super
omnia Deus benedictus in saecula, est vere natus ex Beata Virgine, sicut ex
sua matre.

AD SECUNDUM dicendum, quod illa est objectio Nestorii: sed Cyrillus in
quadam epistola contra Nestorium (quae hab. in Cone. Ephes. part. 1 cap. 2.
num. 12.) eam solvit, sic dicens: « Sicut hominis anima cum proprio corpore
nascitur, et tanquam unum reputatur, et si voluerit quispiam dicere, quod
est genitrix carnis, non tamen et animae genitrix, nimis superflue loquitur:
tale aliquid gestum perpicimus in generatione Christi; natum est enim ex
Dei Patris substantia Dei Verbum: quia vero carnem assumpsit, necessarium
est confiteri, quod natum est secundum carnem ex muliere >›; dicendum est
ergo, quod Beata Virgo dicitur Mater Dei; non quia sit mater divinitatis,

 

