 

QUABSTIO Lxxtv. ARTICULUS 1. 645

2. Puni-nam. Hoc sacramentum est ubique celebrandum: sedin multis
terris non invenitur panis triticeus, et in aliquibus non invenitur vinum3 ergo
panis, et vinum non sunt conveniens materia hujus sacramenti.

3. PRAETEREA. Hoc sacramentum competit sanis, et infirmis: sed vinum
nocet quibusdam infirmis; ergo videtur, quod vinum non debeat esse materia
hujus sacramenti.

SED CONTRA est, quod Alexander Ι. papa dicit (epist. 1. ad omnes orthod.
cap. 4. Concil.).· (ι In sacramentorum oblationibus panis tantum, et vinum
aqua permixtum in sacrificium offerantur».

RESPONDEO dicendum, quod circa materiam hujus sacramenti aliqui mul-
tipliciter erraverunt; quidam enim qui dicuntur Artotyritae‚ ut August. dicit
in lib. De Haeresibus (haer. 28.), offerunt panem, et caseum in hoc sacra·
mento, dicentes, a primis hominibus oblationes de >fructibus terrae, et ovium
fuisse celebratas: alii vero, scilicet Cataphrygae, et Pepuziani, de infantis
sanguine, quem de toto ejus corpore minutis punctionum vulneribus extor-
quent, quasi Eucharistiam suam conficere perhibentur, miscentes eum farinae, .
panemque inde facientes: quidam vero, qui dicuntur Aquarii, aquam solam
sub specie sobrietatis in hoc sacramento offerunt. Omnes autern hi errores,

et similes excluduntur per hoc, quod Christus hoc sacramentum sub specie
panis, et vini instituit, ut patet Matth. 26.; unde panis, et vinum sunt ma-

teria conveniens huJus sacramenti. Et hoc rationabiliter: primo quidem quan·
tum ad usum hujus sacramenti, qui est manducatio; sicut enim aqua assu-
mitur in sacramento baptismi ad usum spiritualis ablutionis, quia corporalis
ablutio communiter fit in aqua, ita panis, et vinum, quibus communius ho·
mines reficiuntur, assumuntur in hoc sacramento ad usum spiritualis man-
ducationis: secundo quantum ad passionem Christi, in qua sanguis est a cor·
pore separatus3 et ideo in hoc sacramento, quod est memoriale Dominicae
passioniS, seorsum sumitur panis, ut sacramentum corporis, et vinum, ut sa-
cramentum sanguinis: tertio quantum ad effectum consideratum in unoquoque
sumentium3 quia, ut Ambros. dicit super epist. 1. ad Cor. (sup. illud cap. 11..·

· « Hic calix novum, eta), « hoc sacramentum valet ad tuitionem animae, et cor·

 

poris, et ideo corpus Christi sub specie panis pro salute corporis, sanguis
vero sub specie vini pro salute animae offertur >³3 sicut dicitur Levit. 17. quod
anima carnis in sanguine est: quarto quantum ad effectum respectu totius Ec·
clesiae, quae constituitur ex diversis fidelibus: « sicut panis conficitur ex di-
versis granis, et vinum fluit ex diversis uvis », ut dicit Gloss. (ord. August.
tract. 26. in Joan. aliquant. ante fin.)‚ super illud 1. Corinth. 1o.: Multi unum
corpus sumus, etc.

AD PR1MUM ergo dicendum, quodlicet carnes animalium occisorum expres-
sius repraesentent Christi passionem, tamen minus competunt ad communem
usum hujus sacramenti, et ad ecclesiasticam unitatem significandam.

AD SECUNDUM dicendum, quod licet non in omnibus terris nascatur tri-
ticum, vel vinum, tamen de facili ad omnes terras deferri potest, quantum
sufficit ad usum hujus sacramenti: nec propter defectum alterius est unum
tanturn sine altero consecrandum, quia non esset perfectum sacramentum.

AD TERTIUM dicendum, quod vinum in modica quantitate sumptum non
potest multum aegrotanti nocere: et tamen si nocumentum timeatur, non
est necesse quod omnes accipientes corpus Christi etiam accipiant sanguinem,
ut infra dicetur (q. 80. art. 12.).

