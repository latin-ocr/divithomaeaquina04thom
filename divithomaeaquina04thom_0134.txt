130 QUAESTIO XII. ARTICULUS 11.

SED CONTRA est, quod dicitur Luc. 2., quod Jesus proficiebat sapientia, et
aetate, et gratia apud Deum, et homines: et Ambrosius dicit (lib. de Incarn. Dona.
cap. 7. ), quod « proficiebat secundum sapientiam humanam »: humana autem
sapientia est, quae humano modo acquiritur, scilicet per lumen intellectus
agentis; ergo Christus secundum hanc scientiam profecit.

RESPONDEO dicendum, quod duplex est profectus scientiae: unus quidem
secundum essentiam3 prout scilicet ipse habitus scientiae augetur: alius autem
secundum effectum; puta si aliquis secundum eumdem et aequalem scientiae
habitum primo minora aliis demonstret, et postea majora, et subtiliorag hoc
autem secundo modo manifestum est, quod Christus in scientia, et gratia
profecit, sicut et in aetate -: quia scilicet secundum augmentum aetatis opera
maiora faciebat, quae scilicet majorem scientiam, et gratiam demonstrabant.
Sed quantum ad ipsum habitum scientiae, manifestum est, quod habitus scien-
tiae infusae in eo non est augmentatus; cum a principio plenarie fuerit ei
omnium scientia infusa3 et multo minus scientia beata in eo augeri potuit:
de scientia enirn divina, quod non possit augeri, supra in 1. dictum est (q. 14.
art. 15. ); si igitur praeter habitum scientiae infusum, non sit in anima Christi
aliquis habitus scientiae acquisitae, ut quibusdam videtur, et mihi aliquando
visum est (3. Dist. 14. q. I. art. 3. q. 5.)‚ nulla scientia in Christo augmentata
fuit secundum essentiam, sed solum per experientiam, idest conversionem
specierum intelligibilium inditarum ad phantasmata; et secundum hoc dicunt,
quod scientia Christi profecit secundum experientiam, convertendo scilicet
species intelligibiles inditas ad ea, quae de novo per sensum accepit: sed quia
inconveniens videtur, quod aliqua naturalis actio intelligibilis Christo deesset,
cum extrahere species intelligibiles a phantasmatibus sit quaedam naturalis
actio hominis secundum intellectum agentem, conveniens videtur hanc etiam
actionem in Christo ponere; et ex hoc sequitur, quod in anima Christi ali·
quis habitus scientiae fuerit, qui per hujusmodi abstractionem specierum po·
tuerit augmentari: ex hoc scilicet quod intellectus agens post primas-species
intelligibiles abstractas a phantasmatibus poterat etiam alias, et alias abs-
trahere.

An PRIMUM ergo dicendum, quod tam scientia infusa animae Christi,
quam scientia beata fuit effectus agentis infinitae virtutis, qui potest simul
totum operari3 et ita in neutra scientia Christus profecit, sed a principio eam
perfectam habuit: sed scientia acquisita causatur ab intellectu agente, qui
non simul totum operatur, sed successive: et ideo secundum hanc scientiam
Christus non a principio scivit omnia, sed paulatim, et post aliquod tempus,
scilicet in perfecta aetate, quod patet ex hoc, quod Evangelista simul dicit
eum profecisse scientia (sapientia), et aetate.

AD SECUNDUM dicendum, quod haec etiam scientia in Christo semper
fuit perfecta secundum tempus; licet non semper fuerit perfecta simpliciter,
et secundum naturam; et ideo potuit habere augmentum.

AD TERTIUM dicendum, quod verbum Damasceni intelligitur quantum ad
illos, qui dicunt simpliciter fuisse factam additionem scientiae Christi, sei-
licet secundum quamcumque ejus scientiam, et praecipue secundum-infusam,
quae causatur in anima Christi ex unione ad Verbum: non autem intelligitur
de augmento scientiae, quae ex naturali agente causatur.

