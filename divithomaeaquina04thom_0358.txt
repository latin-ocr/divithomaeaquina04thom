354 QUAESTIO xm. ARTICULUS 1.

lucem gentium, ut sis salus mea usque ad extremum terrae: sed lumen, et salu·
tem Christus praebuit per suam doctrinam3 ergo videtur parum fuisse, 8180-
lum Judaeis, et non Gentilibus praedicavit.

2. PRAETEREA. Sicut dicitur Matth. 7. Erat docens eos, sicut potestatem
habens.- sed major potestas doctrinae ostenditur m instructione illorum, qui
penitus nihil audierunt, quales erant Gentiles; unde Apostol. dicit Rom. 15.:
Sic praedicavi Evangelium hoc, non ubi nominatus est Christus, ne super alienum
fundamentum aedificarem· ergo multo tnagis Christus praedicare debuit Gen-
tilibus, quam Judaeis. .

3. PRAETEREA. Utilior est instructio multorum, quam unius: sed Christus
aliquos Gentilium instruxit; sicut mulierem Samaritanam Joan. 4. et Chana-
naeam Matth. 15.; ergo videtur, quod multo fortius Christus debuerit mul-
titudini gentium praedicare.

SED CONTRA est, quod Dominus dicit, Matth. 15.: Non sum missus, nisi ad
oves, quae perierunt domus Israel: sed Rom. 10 dicitur: Quomodo praedicabunt,
nisi mittantur? Ergo Christus non debuit praedicare nisi Judaeis.

RESPONDEO dicendum, quod conveniens fuit praedicationem Christi tam·
per ipsum, quam per Apostolos a principio solis Judaeis exhiberi. primo qui—
dem, ut ostenderet per suurn adventurn impleri promissiones antiquitus factas
Judaeis, non autem Gentilibus; unde Apostolus dicit Rom. 15.: Dico Chri-
stum Jesum ministrum fuisse circumcisionis, idest Apostolum, et praedicatorem
Judaeorum‚ propter veritatem Dei, ad confirmandas promissiones patrum .· secundo,
ut ejus adventus ostenderetur esse a Deo. Quae enirn a Deo sunt, ordinata
sunt, ut dicitur Rom. 13.; hoc autern debitus ordo exigebat, ut Judaeis, qui
Deo erant propinquiores per fidem, et cultum unius Dei, prius doctrina Chri-
sti proponeretur, et per eos transmitteretur ad gentes: sicut etiam in coelesti
hierarchia per superiores angelos ad inferiores divinae illuminationes deve-
niunt ;.unde super illud Matth. 15.: Non sum missus, nisi ad oves, quae perie-
runt domus Israel, dicit Hieronymus: « Non hoc dicit, quin et ad gentes missus

sit, sed quod primum ad Israel missus est »3 unde Isa. ult. dicitur: Mittam γ

ex eis, qui salvati fuerint, scilicet ex Judaeis, ad gentes, et annuntiabunt gloriam
meam gentibus: tertio, ut Judaeis auferret calumniandi materiam3 unde super
illud Matth. 10.: In viam gentium ne abjeritis, dicit Hieronymus: c< Oportebat
primum adventum Christi nuntiari Judaeis, ne justam haberent excusationem,
dicentes, ideo se Dominum rejecisse, quia ad gentes, et Samaritanos Apo-
stolos miserit» ; quarto, quia Christus per Crucis victoriam meruit potesta·
tem, et dominium super gentesj unde dicitur Apocalyps. 2.: Qui vicerit, dabo
illi potestatem super gentes, sicut et ego accepi a Patre meo. Et Philipp. 2. dicitur,
quod quia factus est obediens usque ad mortem crucis, Deus exaltavit ilhem, ut in
nomine Jesu omne genuflectatur, et omnis lingua ei confiteatur: et ideo ante pns-
sionem suam noluit gentibus praedicari suam doctrinam: sed post passionem
dixit discipulis Matth. ult.: Euntes docete omnes gentes: propter quod, ut legitur
Joann. 12., cum imminente passione, quidam Gentiles vellent Jesum videre,
respondit: Nisi granum frumenti cadens in terram mortuum fuerit, ipsum solum
manet: si autem mortuum suerit, multum fructum affert.- et, sicut August. dicit·
ibidem (scilicet tract. 51. in Joan. cir. med), «se dicebat granum mortifican-
dum in infidelitate Judaeorum‚ et multiplicandum in fide omnium popu-
lorum ».

An prunum ergo dicendum, quod Christus fuit in lumen, et sahntem gem
tium per discipulos su08‚ quos ad praedicandum gentibus misit.

