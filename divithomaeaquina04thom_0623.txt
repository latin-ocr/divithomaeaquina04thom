 

urta-efferrem ‘

- ,μ t, namqui-x fferam-offla su* zwwzzffiwstmcmsz¹wss

Quansno Lx'xr. An’rrcums 1v. 6 ¹9

ARTICULUS 1v. 413

UTRUM SIT OFFICIUM SACERDOTIS CATECHIZARE,
ET EXORCIZARE BAPTIZANDUM.

(4. Dist. 6. q. 2 art. 3. q. L).

Ao QUARTUM sic proceditur. Videtur, quod non sit sacerdotis catechi-
zare, et exorcizare baptizandum: ad officium enim ministrorum pertinet ha·
bere operationem super immundos, ut Dionys. dicit ς. cap. Eccl. Herarch.
(inter princ. et med.).· sed catechumeni, qui instruuntur in catechismo, et ener-
gumeni, qui purgantur in exorcismo, computantur inter immundos, ut ibidem
Dionysius dicit (et cap. 3. ante med.),· ergo catechizare, et exorcizare non
pertinet ad officium sacerdotis, sed potius ministrorum.

2. PRAETEREA. Catechumeni instruuntur de fide per sacram Scripturam‚
quae in Ecclesia per ministros recitatur: sicut enim per lectores in Ecclesia
legitur vetus Testamentum, ita etiam per diaconos, et subdiaconos legitur
novum: et sic ad ministros pertinet catechizare: similiter etiam exorcizare,
ut videtur, ad ministros pertinet: dicit enim Isidor. in quadam epist. (scilicet
ad Laudefred. quae hab. post Concil. Toletanum 8. ): « Ad exorcistam pertinet
exorcismos memoriter retinere, manusque super energumenos, et catechu-
menos in exorcismo imponere »; non ergo pertinet ad officium sacerdotis
catechizare, et exorcizare. ⁴

3. PRAETEREA. Catechizare idem est, quod docere; et hoc idem est, quod
perficere, quod ad officium episcoporum pertinet, ut dicit Dionys. 5. cap.
Eccl. Hierarch. (parum ante med.),· non ergo pertinet ad officium sacerdotis.

SED CONTRA est, quod Nicolaus Ι. papa dicit (hab. inter ejus decreta, tit. 16.
Cone. et cap. 57. de Consecrat. Dist. 4.).· <‹ Catechismi baptizandorum a sacer-
dotibus uniuscujusque ecclesiae fieri possunt »; unde Gregor. etiam super
Evang. (hom.29. ante med.) dicit: «Sacerdotes, cum per exorcismi gratiam ma-
num credentibus imponunt, quid aliud faciunt, nisi quod daemonia ejiciunt? »

RESPONDEO dicendum, quod minister comparatur ad sacerdotem, sicut
secundarium, et instrumentale agens ad principale, ut indicat ipsum nomen

ministri: agens autem secundarium non agit sine principali agente, sed coo·

petatur principali agenti in operando: quanto autem potior est operatio,
tanto principale agens potioribus indiget instrumentis, seu ministris3 potior
autern est operatio sacerdotis, inquantum confert ipsum sacramentum, quam
in praeparationis ad sacramentum: et ideo supremi ministri, qui dicuntur
diaconi, cooperantur sacerdoti in ipsa collatione sacramentorum: dicit enim
Isidorus (loc. cit. in arg. 2.), quod « ad diaconum pertinet assistere sacerdo-
tibus, et ministrare in omnibus quae aguntur in sacramentis Christi, in ba-
ptismo scilicet, in chrismate, patena, et calice: inferiores autem ministri
cooperantur sacerdotibus in his, quae sunt praeparatoria ad sacramentum »;
sicut lectores in catechismo, et exorcistae in exorcismo.

An PRIMUM ergo dicendum, quod super immundos ministri habent ope-
rationem ministerialem, et quasi instrumentalem, scd sacerdos principalem.

AD SECUNDUM dicendum, quod lectores, et exorcistae habent officium y

catechizandi, et exorcizandi, non quidem principaliter, sed sicut in his sacer·
doti ministrantes.

