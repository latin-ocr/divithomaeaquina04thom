{ruffinam , ,fflwaenngka-J·

ὐ ffwwaffl-rmww

 

Quasi-ro Lx111. Anncuws v. 529

sm> CONTRA est, quod August. dicit 2. contra parmenianum (cap. 13. a
med.).· « Non minus haerent sacramenta christiana, quam corporalis nota
militiae »ε sed character militaris non repetitur, sed agnitus approbatur in
eo, qui veni-am meretur ab imperatore post culpam; ergo nec character sa-

· eramentalis deleri potest.

· stponnno dicendum, quod, sicut dictum est (art. 3. huj. q.), character
sacramentalis est quaedam participatio sacerdotii Christi in fidelibus ejus;
ut scilicet sicut Christus habuit plenam spiritualis sacerdotii potestatem, ita
fideles ejus ei configuremur in hoc, quod participant aliquam spiritualem
potestatem respectu sacramentorum, et eorum quae pertinent ad divinum
cultum: et propter hoc etiam Christo non competit habere characterem; sed
potestas sacerdotii ejus comparatur ad characterem, sicut id quod est plenum,
et perfectum, ad aliquam sui participationem: sacerdotium autem Christi
est aeternum, secundum illud Psal. 109.: Tu es sacerdos in aeternum secundum
ordinem Melchisedech. Et inde est quod omnis sanctificatio, quia fit per sacer-
dotium ejus, est perpetua, re consecrata manente: quod patet etiam ln rebus
inanimatis, nam ecclesiae, vel altaris manet consecratio semper, nisi de-
struatur. Cum igitur anima sit subiectum characteris secundum intellectivam
partem, in qua est fides, ut dictum est (art. praec. ad 3.), manifestum est,
quod sicut intellectus perpetuus est, et incorruptibilis; ita character indele-
biliter manet in anima. .

AD numm ergo dicendum, quod aliter est in anima gratia, et aliter cha-
racter, nam gratia est in anima, sicut quaedam forma habens esse completum
in ea; character autem estin anima, sicut quaedam virtus instrumentalis, ut
supra dictum est (art. 2. huj. q.): forma autem completa est in subjecto se-
cundum conditionem subjecti; et quia anima est mutabilis secundum liberum
arbitrium, quamdiu est in statu viae, consequens est, quod gratia insit ani-
mae mutabiliter: sed virtus instrumentalis magis attenditur secundum con-
ditionem principalis agentis: et ideo character indelebiliter inest animae, non
propter sui perfectionem, sed propter perfectionem sacerdotii Christi, a quo
derivatur character, sicut quaedam instrumentalis virtus.

AD SECUNDUM dicendum, quod, sicut Augustinus dicit (lib. 1. de Raptis.
cont. Donatist. cir. princ. lib), α nec ipsos apostatas videmus carere bapti-
smate, quibus utique per poenitentiam redeuntibus non restituitur, et ideo
amitti non posse judicatur »ι et hujus ratio est, quia character est virtus
instrumentalis, ut dictum est (in solut. praec). Ratio autem instrumenti con-
sistit in hoc, quod ab alio moveatur, non autem in hoc, quod ipsum se
moveat, quod pertinet ad voluntatem3 et ideo, quantumcumque voluntas mo-
veatur in contrarium, character non removetur, propter⁴immobilitatem prin-
cipalis moventis.

An TERTIUM dicendum, quod quamvis post hanc vitam non remaneat
exterior cultus, remanet tamen finis illius cultus, et ideo post hanc vitam
remanet character, et in bonis ad eorum gloriam, et in malis ad eorum igno-
miniam: sicut etiam militaris character remanet in militibus post adeptam
victoriam, et in his qui vicerunt, ad gloriam, et in his qui sunt victi, ad
poenam.

S. Taouu &aaa Tbeohgiea. Vol. 1v. 34

