736 Quans’no Lxxx. ARTICULUS XI.

ARTICULUS XI. 488

UTRUM LICEAT OMNINO A COMMUNIONE CESSARE.

(4. Dist. 12. q. 3. art. 2.).

AD UNDECIMUM sic proceditun Videtur, quod liceat cessare omnino a
communione: laudatur enim Centurio de hoc quod dicit Matth. 8.: Domine,
non sum dignus, ut intres sub tectum meum: cui comparatur ille, qui reputat a
communione sibi esse abstinendum, ut dictum est (art. praec. ad 3.); cum ergo
nunquam legatur Christum in ejus domum venisse, videtur, quod liceat alicui
toto tempore vitae suae a communione abstinere.

2. PRAETEREA. Cuilibet licet abstinere ab his, quae non sunt de necessi-

tate salutis: sed hoc sacramentum non est de necessitate salutis, ut supra ’

dictum est (q. 73. art. 3.) ; ergo licet a sumptione hujus sacramenti omnino
cessare.

3. PRAETEREA. Peccatores non tenentur communicare, unde Fabianus papa
(loc. cit. art. praec. ad 5.) curn dixisset: «Ter in anno omnes communicent»,
adjunxit: « Nisi forte quis majoribus criminibus impediatur »ε si ergo illi qui
non sunt in peccato, tenentur communicare, videtur quod melioris conditio-
nis sint peccatores, quam justi: quod est inconveniens; ergo videtur, quod
etiam justis liceat a communione cessare.

SED CONTRA est, quod Dominus dicit Joan. 6.: Nisi manducaveritis carnem
Filii hominis, et biberitis ejus sanguinem, non habebitis vitam in vobis.

RESPONDEo dicendum, quod, sicut supra dictum est (art. 1. huj. q.), duplex
est modus percipiendi hoc sacramentum, scilicet spiritualis, et sacramentalis.
Manifestum est autem, quod omnes tenentur saltem spiritualiter manducare,
quia hoc est Christo incorporari, ut supra dictum est (q. 73. art. 3. adn). Spi-
ritualis autem manducatio includit votum, seu desiderium percipiendi hoc
sacramentum, ut supra dictum est (ibid), et ideo sine voto percipiendi hoc
sacramentum non potest homini esse salus; frustra autem esset votum, nisi'
impleretur, quando opportunitas adesset. Et ideo manifestum est, quod homo
tenetur hoc sacramentum sumere, non solum ex statuto Ecclesiae, sed ex
mandato Domini dicentis Luc. 22.: Hoc facite in meam commemorationem.
Ex statuto autem Ecclesiae sunt determinata tempora exequendi Christi prae-
ceptum.

’ AD PRIMUM ergo dicendum, quod, sicut Greg. dicit in Pastorali (part. ι.
cap. 6.), « illa est vera humilitas, cum ad respuendum quod utiliter praeci·
pitur‚ pertinax non est »3 et ideo non potest esse laudabilis humilitas, si contra
praeceptum Christi, et Ecclesiae aliquis omnino a communione abstineat. 5
Neque enim Centurioni praeceptum fuit, ut Christum in sua domo reciperet.

AD SECUNDUM dicendum, quod hoc sacramentum dicitur non esse neces·
sitatis, sicut baptismus, quantum ad puerOS, quibus potest esse salus sine hoc
sacramento, non autem sine sacramento baptismi: quantum vero ad adultos,
utrumque est necessitatis.

AD TERTIUM dicendum, quod peccatores magnum detrimentum patiuntur
ex hoc, quod repelluntur a perceptione hujus sacramenti, unde per hoc non
sunt melioris conditionis; et licet in peccatis permanentes non excusentur
propter hoc a transgressione praecepti,1,p0enitentes tamen, qui, ut Innocen-

 

