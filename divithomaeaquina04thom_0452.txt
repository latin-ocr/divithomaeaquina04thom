. 448 QUAsss‘rlo Lu. ARTIcuLus‘ vm.

ἰ’
quales nunc sunt, qui in purgatorio detinentur, non fuerunt a purgatorio‘li-
berati per descensum Christi ad inferos: si qui autem inventi sunt tales, quales
etiam nunc virtute passionis Christi a purgatorio liberantur, tales nihil prohi-
bet per descensum Christi ad inferos a purgatorio esse liberatos.

AD PRIMUM ergo dicendum, quod ex illa auctoritate Augustini non potest
concludi, quod omnes illi qui in purgatorio erant, fuerinta purgatorio libe-
rati, sed quod aliquibus eorum fuerit hoc beneficium collatum, illis scilicet
qui Jam sufficienter purgati erant, vel etiam qui dum adhuc viverent, rne-
ruerunt per fidem, et devotionem ad mortem Christi, ut eo descendente libe-
rarentur a temporali purgatorii poena.

AD SECUNDUM dicendum, quod virtus Christi operatur in sacramentis per
modum satisfactionis [al. sanationis], et expiationis cujusdam: unde sacramen-
tum Eucharistiae liberat hominem a purgatorio, inquantum est sacrificium
quoddam satisfactorium pro peccato. Descensus autem Christi ad inferos non
fuit satisfactorius: operabatur tamen in virtute passioniS, quae fuit satisfactoria,
ut supra habitum est (q. 49. art. ι. 2. et 3.),· sed erat satisfactoria in genere,
cujus virtutem oportebat applicari ad unumquemque per aliquid specialiter

ad ipsum pertinens: et ideo non oportet, quod per descensum Christi ad
inferos omnes fuerint a purgatorio liberati.

AD TERTmM dicendum, quod illi defectus, a quibus Christus in hoc mundo
simul homines liberabat, erant personaleS‚ proprie ad unumquemque perti-
nentes: sed exclusio a gloria Dei erat quidam defectus generalis pertinens ad
totam humanam naturam: et ideo nihil prohibet, eos qui erant in purgato-
rio, per Christum esse liberatos ab exclusione a gloria, non autem a reatu
poenae purgatorii, qui pertinet ad proprium defectum: sicut e contrario sanc‘ti
Patres ante Christi adventum liberati sunt a propriis defectibus, non autem
a defectu communi, sicut supra dictum est (q. 49. art. 5. ad 1.).

QUAESTIO Lm.

DE RESURRECTIONE CHRISTI, IN QUATUOR ARTICULOSDIVISA·

Consequenter considerandum est de his quae pertinent ad exaltationem
Christi: et primo de ejus resurrectione: secundo, de ejus ascensione: tertio,
de ejus sessione ad dexteram Patris: quarto, de judiciaria potestate ipsiuS.

Circa primum occurrit quadruplex consideratio: quarum prima est de

ipsa Christi resurrectione: secunda, de qualitate resurgentis: tertia, de mani·
festatione resurrectionis: quarta, de ejus causalitate.

Circa primum quaeruntur quatuor.

Primo, De necessitate resurrectionis ejus.
Secundo. De tempore.

Tertio. De ordine.

Quarto. De causa.

