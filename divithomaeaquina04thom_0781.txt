 

QUABSTIO Lxxxlv. ARTICULus 1. 777

Quinto. Utrum hoc sacramentum sit de necessitate salutis. >²4
Sexto. De ordine ejus ad alia sacramenta.

Septimo. De institutione ejus. .·

Octavo. De duratione ipsius.

Nono. De continuitate ejus. ⁴¹*
Decimo. Utrum possit iterari.
ARTICULUS I. 510

UTRUM POENITENTIA SIT SACRAMENTUM.

(4. Dist. 14. q. 1. art. 1. et Dist. 22. q. 2. art. 3. q. 2. corp). .

An PRIMUM sic proceditur. Videtur, quod poenitentia non sit sacramen-
’ tum: Greg. enim dicit (id hab. Isid. lib. 6. Etymolog. cap. ult. cir. med), et
habetur in Decr. (r. q. Ι. caps Multi saecularium): « Sacramenta sunt baptismus,
chrisma, corpus, et sanguis Christi; quae ob id sacramenta dicuntur, quia
sub tegumento corporalium rerum divina virtus secretius operatur salutem »3
sed hoc non contingit in poenitentia, quia non adhibentur aliquae corporales
res, sub quibus divina virtus operetur salutem; ergo poenitentia non est sa-
cramentum. ·

2. PRAETEREA. Sacramenta Ecclesiae a ministris Christi exhibentur, secun-
dum illud 1. Cor. 4: Sic nos existimet homo ut ministros Christi, et dispensatores
mysteriorum Dei: sed poenitentIa non exhibetur a ministris Christi, sed inte-
rius a Deo hominibus inspiratur, secundum illud Hierem. 31.: Postquam con-
vertisti me, egi poenitentiam ,· ergo videtur, quod poenitentia non sit sacra-
mentum.

3. PRAETEREA. In sacramentis, de quibus jam supra diximus, est aliquid,
quod est sacramentum tantum, aliquid, quod est res, et sacramentum, ahquid
vero, quod est res tantum, ut ex praemissis patet (q. 66. art. 1.) .· sed hoc non
invenitur in poenitentia; ergo poenitentia non est sacramentum.

SED CONTRA est, quod sicut baptismus adhibetur ad purificandum a pec-
cato, ita et poenitentia; unde et Petrus dixit Simoni Mago, Act. 8.: Poeniten-
tiam age ab hac nequitia tua: sed baptismus est sacramentum, ut supra habi·
tum est (q. 66. art. 1.); ergo pari ratione et poenitentia.

RESPONDEO- dicendum, quod, sicut Gregorius dicit in cap. supra dicto (in
argum. 1.), α sacramentum est in aliqua celebratione, cum res gesta ita sit,
ut aliquid significative accipiamus, quod sancte accipiendum est »ε manife-
stum est autem, quod in poenitentia ita res gesta sit, quod aliquid sanctum
significatur, tam ex parte peccatoris poenitentis, quam ex parte sacerdotis
absolventis3 nam peccator poenitens per ea quae facit, et dicit, obstendit cor
suum a peccato recessisse; similiter etiam sacerdos per ea quae agit, et
dicit circa poenitentem, significat opus Dei remittentis peccata; unde mani-
festum est, quod poenitentia, quae in Ecclesia agitur, est sacramentum.

AD PRIMUM ergo dicendum, quod nomine corporalium rerum intelligun-
tur large etiam ipsi exteriores actus sensibiles, qui ita se habent in hoc sa·
eramento, sicut aqua in baptismo, vel chrisma in confirmatione. Est autem
attendendum, quod in aliis sacramentis, in quibus confertur excellens gratia,
quae superabundat omnem facultatem humani actus, adhibetur aliqua cor-
poralis materia exterius; sicut in baptismo, ubi fit plena remissio peccato-

