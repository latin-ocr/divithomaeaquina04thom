 

QUAESTIO Lxxxw. ARTICULUS X. 791

respondit Jesus: Non dico tibi usque septies, sed usque septuagies septies,· ergo
etiam Deus saepius per poenitentiam veniam peccantibus praebet, praesertim
cum doceat nos petere (Matth. 6) Dimitte nobis debita nostra, sicut et nos di-
mittimus debitoribus nostris.

Respoum-:o dicendum, quod circa poenitentiam quidam erraverunt, di-
centes non posse hominem per poenitentiam secundo consequi veniam pec-
catorum. Quorum quidem, scilicet Novafiani, hoc intantum extenderunt, ut
dicerent, post primam poenitentiam, quae agitur in baptismo, peccantem non
posse per poenitentiam iterato restitui. Alii vero fuerunt haeretici, ut August.
dicit in lib. de Poenit. (seu De vera, et falsa poenit. cap. 5. in prino), qui post
baptismum dicebant quidem esse utilem poenitentiam, non tamen pluries, sed
semel tantum. Videntur autem hujusmodi errores ex duobus processisse. Primo
quidem ex eo quod errabant circa rationem verae poenitentiae; cum eniin
ad veram poenitentiam charitas requiratur, sine qua non delentur peccata,
credebant quod charitas semel habita non possit amitti; et per consequens
poenitentia, si sit vera, nunquam per peccatum tollatur, ut sic sit necesse eam
iterari. Sed hoc improbatum est in 2. (2-2. q. 24· art. η), ubi ostensum est,
quod charitas semel habita propter libertatern arbitrii potest amitti3 et per
consequens post veram poenitentiam potest aliquis peccare mortaliter. Se-
cundo ex eo quod errabant circa aestimationem gravitatis peccati3 putabant
enim adeo grave esse peccatum, quod aliquis committit post veniam impe-
tratam, quod non sit possibile ipsum remitti. In quo quidem errabant et ex
parte peccati, quod etiam post remissionem consecutam potest esse et gra-
vius, et levius, quam fuerit primum peccatum remissum3 et multo magis
contra infinitatem divinae misericordiae, quae superat omnem numerum, et
magnitudinem peccatorum, secundum illud Psal. 5o.: Miserere mei, Deus, se-
cundum magnam misericordiam tuam ,⁰ et secundum multitudinem miserationum tua-
rum dele iniquitatem meam. Unde reprobatur verbum Cain dicentis Genes. 4.:
MaJ'or est iniquitas mea, quam ut veniam merear. Et ideo misericordia Dei pec-
cantibus per poenitentiam veniam praebet absque ullo termin03 unde dici-
tur 2. Paralip. ult. (in orat. Manass.): Immensa, et investigabilis misericordia
promissionis tuae super malitiam hominum. Unde manifestum est, quod poeni-
tentia pluries est reiterabilis.

AD PRIMUM ergo dicendum, quod quia apud Judaeos erant secundum le-
gem quaedam lavacra instituta, ‚in quibus pluries se ab immunditiis purga-
bant, credebant aliqui Judaeorum, quod etiam per lavacrum baptismi aliquis
pluries purificari posset3 ad quod excludendum Apostolus scribit Hebraeis,
quod impossibile est, eos, qui semel sunt illuminati, scilicet per baptismum, rur-
. sum renovari ad poenitentiam, scilicet per baptismum, qui est lavacrum rege-
nerationis, et renovationis Spiritus Sancti, ut dicitur ad Tit. 3.; et rationem as-
signat ex hoc, quod per baptismum homo Christo commoritur3 unde subditur:
Rursus crucifigentes sibimetipsis Filium Dei (Hebr. 6.).

AD SECUNDUM dicendum, quod Ambros. loquitur de poenitentia solemni,
quae in Ecclesia non iteratur, ut intra dicetur (Supp. q. 28. art. 2.).

An TERT1UM dicendum, quod, sicut Aug. dicit in lib. de Poenit. (loasup.
cit), ι( multos coecos, et in diverso tempore Dominus illuminavit, et multos
debiles confirmavit, ostendens in diversis illis eadem saepe peccata dimitti,
ut quem prius sanavit leprosum, alio tempore illuminaverit coecum, ideo
enim tot salvavit febricitantes, tot languidos, tot claudos, coecos, et aridos,
ne disperet de se peccator: ideo non scribitur, aliquem nisi semel sanasse,

