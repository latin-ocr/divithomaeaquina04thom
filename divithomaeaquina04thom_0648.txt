644 QUAESTIO Lxxm. ARTIcuLus vx.

tum ad haec tria praefigurabat hoc sacramentum: quantum enim ad pri·
mum, quia manducabatur cum panibus azymis, secundum illud Exod. 12.:
Edant carnes, et azymos panes: quantum vero ad secundum, quia immolabatur
ab omni multitudine-filiorum Israel quartadecima luna; quod fuit figura-pas-
sionis Christi, qui propter innocentiam dicitur agnus: quantum vero ad effe-
ctum, quia per sanguinem agni paschalis protecti sunt filii Israel a devastante
angelo, et educti de aegyptiaca servitute: et quantum ad hoc· ponitur prae·
cipua figura hujus sacramenti agnus paschalis; quia secundum omnia ipsum
repraesentat.
Et per haec patet responsio AD OBJECTA.

QUAESTIO LXXIV.

DE MATERIA EUCHARISTIAE QUANTUM AD SPECIEM,
IN OCTO ARTICULOS DIVISA.

Deinde considerandum est de materia hujus sacramenti: et primo de
specie materiae: secundo de conversione panis, et vini in corpus Christi:
tertio de modo existendi corpus Christi in hoc sacramento: quarto de acci·>
dentibus panis, et vini, quae in hoc sacramento remanent.

Circa primum quaeruntur octo.

Primo. Utrum panis, et vinum sint materia hujus sacramenti.

Secundo. Utrum ad materiam hujus sacramenti requiratur determinata
quantitas.

Tertio. Utrum materia hujus sacramenti sit panis triticeus.
Quarto. Utrum sit panis azymus, vel fermentatus.

Quinto. Utrum materia hujus sacramenti sit vinum de vite.
Sexto. Utrum sit admiscenda aqua.

Septimo. Utrum aqua sit de necessitate hujus sacramenti.
Octavo. De quantitate aquae, quae apponitur,

ARTICULUS 1. . '432
UTRUM MATERIA HUJUS SACRAMENTI SIT PANIS, ET VINUM.

(4. Dist. II. q. 2. art. I. q. 1. et 2.
et lib. 4. Contr. g. cap. 61. et 68. et 1. Cor. Π. lect. 5.).

AD PRIMUM sic proceditur. Videtur, quod materia hujus sacramenti non
sit panis, et vinum: hoc enirn sacramentum perfectius debet repraesentare
passionem Christi, quam sacramenta veteris legis: sed carnes animalium,
quae erant materiae sacramentorum veteris legis, expressius repraesentant·

passionem Christi, quam panis, et vinum; ergo materia hujus sacramenti Κ

magis debet esse carnes animalium, quam panis, et vinum.

'Ji

 

