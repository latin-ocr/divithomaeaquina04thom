260 QUAESTIO xxx. ARTICULUs 1v.

conceptum in hoc quod dixit. Dominus tecum; et praenuntiavit honorem con-
sequentem, cum dixit: Benedicta tu in mulieribus; secundo autem intendeBat
eam instruere de mysterio incarnationis, quod in ea erat implendum, quod
quidem fecit praenuntiando conceptum, et partum, dicens: Ecce concipies in
utero, etc„ et ostendendo dignitatem prolis conceptae, cum dixit: Hic erit
magnus, etc., et etiam demonstrando modum conceptionis, cum dixit: Spiritus
Sanctus superveniet in te; tertio intendebat animum ejus inducere ad consen-
sum, quod quidem fecit exemplo Elisabeth, et ratione ex divina omnipotentia
sumpta.

An PRIMUM ergo dicendum, quod animo humili nihil est mirabilius, quam
auditus suae excellentiae: admiratio autem maxime attentionem animi facit:
et ideo angelus volens mentem Virginis attentam reddere ad auditum tanti
mysterii, ab ejus laude incepit.

AD SECUNDUM dicendum, quod Ambros. expresse dicit super Lucam
(cap. 1. super illud: Quomodo fiet istud Ρ) quod B. Virgo de verbis angeli non
dubitavit: dicit enim: <c Temperantior est Mariae responsio, quam verba sa-
cerdotis: haec ait: Quomodo fiet istud? Ille respondit: Unde hoc sciam Ρ Negat
ille se credere, qui negat se scire: ista se facere profitetur, nec dubitat esse
faciendum, quod quomodo fieri possit, inquirit »3 August. tamen videtur
dicere, quod dubitaverit: dicit enim in lib. QQ. Veteris, et Novi Test. (q. 51.
circ. princ.): «Ambigenti Mariae de conceptu possibilitatem angelus prae-
dicat »3 sed talis dubitatio magis est admirationiS, quam incredulitatis: et ideo
probationem angelus inducit, non ad auferendam infidelitatem, sed magis
ad removendam ejus admirationem.

AD TERTIUM dicendum, quod, sicut Ambros. dicit in Hexame (impl. lib. 5,
cap. ro. et sup. illud Luc. 1.: Exurgens Maria ,⁰ et cap. 8. sup. illud: Adhuc ιο lo-
quente), « ob hoc multae steriles pepererunt, ut partus credatur Virginis »ς et ideo
conceptus Elisabeth sterilis inducitur, non quasi sufficiens argumentum, sed
quasi quoddam figurale exemplum3 et ideo ad confirmationem hujus exem-
pli subditur argumentum efficax ex omnipotentia divina. (Haec expressius hab.
Basil. Seleuciae hom. 13. quae est in sonam ante med. et Greg. Nyss. in hom. dc
Natali Dom. cir. med).

QUAESTIO XXXI.

DE CONCEPTIONE S AL VATORIS
QUOAD MATERIAM DE QUA CORPUS EJUS CONCEPTUM EST,
IN OCTO ARTICULOS DIVISA.

Deinde considerandum est de ipsa conceptione Salvatoris: primo quan-
tum ad materiam, de qua ejus corpus conceptum est; vsecundo,quantum ad
conceptionis auctorem; tertio quantum ad modum, et ordinem conceptionis.

Circa primum quaeruntur octo. ἔς
Primo. Utrum caro Christi fuerit sumpta de Adam. ι’

Secundo. Utrum fuerit sumpta de David.

