 

 

 

QUAsss'rlo Lxxm. sumemus v. 643

Dominicae passionis, tanquam continens ipsum Christum passum, et ideo non
“ potuit institui ante·incarnationem; sed tunc habebant locum sacramenta, quae
erant tantum praefigurativa Dominicae passionis.

AD TERTmM dicendum, quod sacramentum istud fuit institutum in Coena,
ut in futurum esset memoriale Dominicae passionis, ea perfecta: unde si-
gnanter dicit:·Haec quotiescumque feceritis, de futuro loquens.

AD QUARTUM dicendum, quod institutio respondet ordini intentionis. Sa*
eramentum autem Eucharistiae, quamvis sit posterius baptismo in perceptione,
est tamen prius in intentione, et ideo debuit prius institui. Vel potest dici,
quod baptismus jam erat aliqualiter institutus in ipso Christi baptismo, unde
et jam aliqui ipso Christi baptismo erant baptizati, ut legitur Joan. 3.

ARTICULUS VI. 431

UTRUM AGNUS PASCHALIS FUERIT PRAECIPUA FIGURA
HUJUS SACRAMENTI.

(Insr. q. 80. art. 10. ad 2. et 4. Dist. 8. q. 1. art. 2.
et Dist. 12. q. 3. art. 1. q. 3. ud 1.)-

ΑΒ SEXTUM sic proceditur. Videtur quod agnus paschalis non fuerit prae-
cipua figura hujus sacramenti: Christus enim dicitur (Psal. 109.) sacerdos
secundum ordinem Melchisedech, propter hoc quod Melchisedech gessit figuram
sacrificii Christi, offerens panem, et vinum: sed expressio similitudinis facit,
quod unum ab alio denominetur3 ergo videtur, quod oblatio Melchisedech
fuerit potissima figura hujus sacramenti.

2. PRAETEREA. Transitus maris Rubri fuit figura baptismi, secundum
illud 1. Cor. 10.: Omnes baptizati sunt in nube, et in mari .· sed immolatio agni
paschalis praecessit transitum maris Rubri, quem subsecutum est manna,
sicut Eucharistia sequitur baptismum3 ergo manna est expressior figura hujus
sacramenti, quam agnus paschalis.

3. PRAETEREA. Potissima virtus hujus sacramenti est, quod introducit nos
in regnum coelorum, sicut quoddam viaticum: sed hoc maxime praefigura-
tum fuit in sacramento expiationis, quando pontifex intrabat semel in anno
cum sanguine in sancta sanctorum, sicut apostolus probat Hebr. 9.; ergo
videtur, quod illud sacrificium fuerit expressior figura hujus sacramenti, quam
agnus paschalis.

San CONTRA est, quod Apostolus dicit 1. Cor. 5.: Pascha nostrum immo·
latus est Christus: itaque epulemur in azymis synceritatiS, et veritatis.

. RESPONDEO dicendum, quod in hoc sacramento tria considerare possu-
mus: scilicet id quod est sacramentum tantum, quod est panis, et vinum3 et
id quod est res, et sacramentum, scilicet corpus Christi verum; et quod est
res tantum, scilicet effectus hujus sacramenti. Quantum igitur ad id quod est
sacramentum tantum, purissima figura fuit hujus sacramenti oblatio Melchi-
sedech, qui obtulit panem, et vinum. Quantum autern ad ipsum Christum
passum qui continetur in hoc sacramento, figura ejus fuerunt omnia sacrificia
veteris Testamenti, praecipue sacrificium expiationis, quod erat solemnissi-
mum. Quantum autem ad effectum, fuit praecipua eius figura manna, quod
habebat in se omnis saporis suavitatem, ut dicitur Sap. 16., sicut et gratia hujus
sacramenti quantum ad omnia reficit mentem. Sed agnus paschalis quan-

