286 QUAEsno xxxm. ARTICULUS 1v.

quod Virgo Christum concepit3 ergo videtur, quod non sit miraculosa con·
ceptio, sed naturalis.

3. PRAETEREA. Ad hoc quod aliqua transmutatio sit naturalis, sufficit uod
principium passivum sit naturale, ut supra habitum est (q. praec. art. 4⁷.).-sed
principium passivum ex parte matris in conceptione Christi fuitnaturale, ut
ex dictis patet (ibid.),· ergo conceptio Christi fuit naturalis.

SED CONTRA est, quod Dionys. dicit in Epist. ad Cajum Monachum (quae
est 4. circ. med.): c< Super hominem operabatur Christus ea quae sunt ho-
minis : et hoc monstrat Virgo supernaturaliter concipiens ».

RESPONDEO dicendum, quod, sicut Ambrosius dicit in lib. de Incamatione
(cap. 6. circ. med), <c multa in hoc mysterio et secundum naturam invenies,
et ultra naturam »; si enim consideremus id, quod est ex parte materiae
conceptus, quam mater ministravit, totum est naturale:si vero consideremus
id, quod est ex parte virtutis activae, totum est miraculosum: sed quia unum-
quodque magis judicatur secundum formam, quam secundum materiam, et
· similiter secundum agens, quam secundum patiens; inde e'st quod conceptio
Christi debet dici simpliciter miraculosa, et supernaturalis, sed secundum
aliquid naturalis. ² ·

AD PRIMUM ergo dicendum, quod Christus dicitur naturalis filius homi·
nis, inquantum habet naturam humanam veram‚per quam est filius hominis,
licet eam miraculose habuerit: sicut caecus illuminatus videt naturaliter per
potentiam visivam, quam miraculose accepit.

AD SECUNDUM dicendum, quod conceptio attribuitur Virgini Beatae, 'non
tamquam principio activo, sed quia ministravit materiam conceptui, et in
ejus utero est conceptio celebrata.

Α AD TERTIUM dicendum, quod principium passivum naturale sufficit ad
transmutationem naturalem, quando naturali, et consueto modo movetur a
principio activo proprio: sed hocin proposito non habet locum: et ideo
conceptio illa non potest dici simpliciter naturalis.

QUAESTIO XXXIV.

DE PERFECTIONE PROLIS coNcEPTAE,
IN QUATUOR ARTICULos DIVISA.

Deinde considerandum est de perfectione prolis conceptae.

Et circa hoc quaeruntur quatuor.

5-
Primo. Utrum in primo instanti conceptionis Christus fuerit sanctificatus ι
per gratiam. {1}
Secundo. Utrum in eodem instanti habuerit usum liberi arbitrii. ᾖ
Tertio. Utrum in eodem instanti potuerit mereri.
Quarto. Utrum in eodem instanti fuerit plene comprehensor.

