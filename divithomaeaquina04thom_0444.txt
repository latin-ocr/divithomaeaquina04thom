440 QUAESTlO LII. ARTICULUS 11.

5. PRAETEREA. Sicut Augustinus dicit in quodam sermone de Resur-
rectione (qui est 137. de Temp. parum a princ), « Christus ad infernum de-
scendens omnes justos, qui originali peccato adstricti tenebantur, absolvit »z
sed inter illos erat etiam Job‚ qui de seipso dicit (Iob 17.) .· In profundissimum
infernum descendent omnia mea ; ergo Christus etiam usque ad profundissimum
infernum descendit.

SED CONTRA est, quod de inferno damnatorum dicitur Job 1o.: Antequam
vadam, et non revertar ad terram tenebrosam, et opertam mortis caligine, ubi
nullus ord0‚ sed sempiternus horror inhabitat. Nulla autem est conventio lucis ad
tenebras, ut dicitur 2. ad Cor. 6.; ergo Christus, qui est lux, ad illum infernum
damnatorum non descendit.

Responm-:o dicendum, quod dupliciter dicitur esse aliquid alicubi: uno
modo per suum effectum: et hoc modo Christus in quemlibet inferorum de-
scendit: aliter tamen, et aliter: nam in infernum damnatorum habuit hunc
effectum, quod descendens ad inferos, eos de sua incredulitate, et malitia con-
futavit: illis vero, qui detinebantur in purgatorio, spem gloriae consequendae
dedit: sanctis autem Patribus, qui pro solo peccato originali detinebanturin
inferno, lumen aeternae gloriae infudit: alio modo dicitur aliquid esse alicubi per
suam essentiam : et hoc modo anima Christi descendit solum ad locum inferni,
in quo justi detinebantur, ut quos ipse per gratiam interius visitabat secundum
divinitatem, eos etiam secundum animam visitaret et-loco : sic autem in una
parte inferni existens, effectum suum aliqualiter ad omnes inferni partes de-
rivavit, sicut et in uno loco terrae passus, totum mundum sua passione li·
beravit.

AD PRIMUM ergo dicendum, quod Christus, qui est Dei sapientia, pene-
travit omnes inferiores partes terrae, non localiter secundum animam omnes
circumeundo, sed effectum suae potentiae aliqualiter ad omnes extendend03
ita tamen quod solos justos illuminavit: sequitur enim: Et illuminabo omnes
sperantes in Domino.

AD SECUNDUM dicendum, quod duplex est dolor: unus de passione poenae,
quem patiuntur homines pro peccato actuali, secundum illud Ps. 17.: Dolores
inferni circumdederunt me .· alius autem dolor est de dilatione speratae gloriae,
secundum illud Proverb. 13.: Spes, quae differtur, affligit animam: quem qui-
dem dolorem patiebantur sancti Patres in inferno: ad quod significandum
August. in sermone de Resur. (qui est 137. de Tem-p. a med.) dicit, quod «la-
crymabili obsecratione Christum orabant n. Utrosque autem dolores Christus
solvit ad inferos descendens: aliter tamen et aliter: nam dolores poenarum
solvit, praeservando ab eis; sicut medicus dicitur solvere morbum, a quo
praeservat per medicinam: dolores autem causatos ex dilatione gloriae actua-
liter solvit‚ gloriam praebendo.

AD TERTmM dicendum, quod illud quod ibi dicit Petrus, a quibusdam re-
fertur ad descensum Christi ad inferos, sic exponentibus verbum illud. His
qui in carcere inclusi erant, idest inferno, spir itu, idest secundum animam, Chri-
stus veniens praedicavit, qui increduli fuerant aliquando. Unde et Damasc. dicit
in 3. lib. (Orthod. Fid. cap 19.) quod «s1cut his, qui in terra sunt, evan-
gelizavit; ita et his qui in inferno; non quidem ut incredulos ad fidem con-
verteret, sed ut eorum infidelitatem confutaret » ,quia ipsa praedicatio nihil
aliud intelligi potest, quam manifestatio divinitatis ejus, quae manifestata est
infernalibus per virtuosum descensum Christi ad inferos. Augustinus tamen
melius exponit in Epistola ad Evodium (quae est 90. a med.).· ut referatur non

