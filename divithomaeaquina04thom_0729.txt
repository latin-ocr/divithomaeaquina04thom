 

ouans-1⁸10 Lxxx. aurrcutus vr. 725

ARTICULUS VI. 483

UTRUM SACERDOS DEBEAT DENEGARE CORPUS CHRISTI
PECCATORI PETENTI.

(Infr. q. 81. art. 2. corp. et ad 2. et 4. Dist. 9. art. 5. q. ι.
et q. 2. corp. et Quodl. 5. art. 12.).

An SEXTUM sic proceditur. Videtur, quod sacerdos debeat denegare corpus
Christi peccatori petenti: non enim est faciendum contra Christi praeceptum
propter vitandum scandalum, vel infamiam alicujus: sed Dominus praecepit
Matth. 7.: Nolite sanctum dare canibus ,· maxime autem datur sanctum canibus,
cum hoc sacramentum peccatoribus exhibetur3 ergo neque propter vitandum
scandalum, neque propter vitandam infamiam alicujus, debet hoc sacramen-
tum peccatori petenti dari. ,

2. PRAETEREA. De duobus malis minus malum est eligendum: sed minus
malum esse videtur, si peccator infametur, vel etiam si ei hostia non con-
secrata detur, quam si sumens corpus Christi mortaliter peccet; videtur ergo
hoc potius esset eligendum, quod vel infametur peccator petens corpus Chri-
sti, vel etiam quod detur ei hostia non consecrata. v

3. PRAETEREA. Corpus Christi interdum datur suspectis de crimine ad cri-
minis manifestationem: legitur enim in Decr. 2. (q. 5. cap. 3.) .· « Saepe con-
tingit, ut in monasteriis monachorum furta perpetrentur: idcirco statuimus,
ut quando ipsi fratres de talibus expurgare se debent, missa ab abbate cele—
bretur, vel ab aliqu0‚ cui abbas praeceperit, praesentibus fratribus3 et sic expleta
missa, omnes communicent in haec verbaz‘ Corpus Christi sit mihi hodie ad
probationem » ; et infra (cap. 26.): c< Si episcopo, aut presbytero aliquod ma·
leficium fuerit imputatum, pro singulis missam celebrare debet, et commu·
nicare, et de singulis sibi imputatis innocentem se ostendere » : sed peccatores
occultos non oportet manifestari, quia si frontem verecundiae abjecerint, li-
berius peccabunt, ut August. dicit in lib. de Verbis Domini (serm. 16.); ergo
peccatoribus occultis non est corpus Christi dandum, etiamsi petant.

SED CONTRA est, quod super illud Psal. 21.: Manducaverunt, et adoraverunt
omnes pingues terrae, dicit August. (hab. in Glos. ord. et cap. 67. De Consecrat.
Dist. 2.).· « Non prohibebat dispensator pingues terrae, idest peccatores, in
mensa Domini manducare >›.

RESPONDEO dicendum, quod circa peccatores distinguendum est3 quidam
enim sunt occulti, quidam vero manifesti, scilicet per evidentiam facti, sicut
publici usurarii, aut publici raptores; vel etiam per aliquod judicium eccle-
siasticum, vel saeculare: manifestis ergo peccatoribus non debet etiam pe-
tentibus sacra communio dari; unde Cyprianus scribit ad quemdam (epist. 10.
lib. 1.).· « Pro dilectione tua consulendum ⁸me existimasti, quid mihi videatur
de histrionibus, et mago illo, qui apud vos constitutus adhuc in artis suae
dedecore perseverat, an talibus sacra communio cum caeteris christianis
debeat dari: puto nec maiestati divinae, nec evangelicae disciplinae congruere,
ut pudor, et honor Ecclesiae tam turpi, et infami contagione foedetur ». Si
vero non sunt manifesti peccatores, sed occulti, non potest eis petentibus
sacra communio denegari3 cum enim quilibet christianus, ex hoc ipso quod
est baptizatus, sit admissus ad Dominicam mensam, non potest ei jus suum

 

