396 QUAESTIO XLVI. ART1CULus 1x.

immolabatur, corporis, sanguinisque sui discipulis tradens mysteria cele-
branda, et a Judaeis tentus, ac ligatus, ipsius immolationis, hoc est passionis
suae, sacravit exordium »3 cum autem dicitur Joan. 13.: Ante diemfestum Pa-
schae, intelligitur hoc fuisse quartadecima luna, quod tunc evenit quinta feria,
nam luna existente quintadecima, erat dies solemnissimus Paschae apud Ju-
daeos, et sic eumdem diem, quem Joannes nominat ante diem festum Paschae,
propter distinctionem naturalem dierum, Matthaeus nominat primurn diem
azymorum: quia secundum ritum Judaicae festivitatis solemnitas incipiebat
a vespera praecedentis diei: quod autem dicitur, eos comesturos esse Pascha
in quintadecima luna, intelligendum est, quod ibi'Pascha non dicitur agnus
paschalis, qui immolatus fuerat decimaquarta luna ; sed dicitur cibus pascha-
lis, idest azymi panes, quos oportebat comedi a mundis: unde Chrysostomus
ibidem (a med.) aliam expositionem ponit, quod Pascha potest accipi pro toto
festo Judaeorum, quod septem diebus agebatur.

AD SECUNDUM dicendum, quod, sicut Augustin. dicit in libro tertio de
Conf.Evang. (cap.13.), « hora erat quasi sexta, curn traditus est Dominus
crucifigendus a Pilato, ut Joannes dicit: non enim erat plene sexta, sed quasi
sexta, idest peracta quinta, et aliquid etiam de sexta esse coeperat, donec
completa sexta, Christo pendente in cruce, tenebrae fierent: intelligitur autem
fuisse hora tertia, cum clamaverunt Judaei‚ ut Dominus crucifigeretur: et ve·
rissime demonstratur, tunc eos crucifixisse, quando clamaverunt3 ergo ne
quisquam cogitationem tanti criminis aversus aJudaeis in militesconverteret,
Erat, inquit, hora tertia, et crucifixerunt eum, ut illi eum potius crucifixisse in-
veniantur, qui hora tertia ut crucifigeretur clamaverunt: quamquam non de-
sunt, qui Parasceven, quam Joannes commemorat dicens: Erat Parasceve hora
quasi sexta, horam diei tertiam velint intelligi. Parasceve quippe interpreta-
tur praeparati03 verum autem Pascha, quod in passione Domini celebratur,
incoepit praeparari ab hora noctis nona, quando scilicet omnes principes sa-
cerdotum dixerunt: Reus est mortis ‚· ab illa ergo noctis hora usque ad Christi
crucifixionem, occurrit hora Parasceves sexta, secundum Joannem, et hora
diei tertia, secundum Marcum»; quidam tamen dicunt, quod haec diversitas
ex peccato scriptoris apud Graecos contigit3 nam figurae, quibus tria, et sex
repraesentantur, satis sunt propinquae apud eos.

AD TERTIUM dicendum, quod, sicut dicitur in lib. de QQ. vet. et novi
Testam. (q. 55. inter. op. Aug), «tunc voluit Dominus passione sua mundum
redimere, et reformare, quando eum creaverat, idest in aequinoctio, unde
mundus initium cepit, et dies super noctem increvit; quia per passionem
Salvatoris a tenebris ad lucem perducimur »3 et quia perfecta illuminatio
erit in secundo adventu Christi, ideo tempus secundi adventus aestati com·
paratur Matth. 24, ubi dicitur: Cum ramus ejus jam tener fue-rit, et folia nata,
scitis quia prope est aestas: ita et vos, cum videritis haec omnia, scitote quia prope. =
est, et in januis: et tunc etiam erit maxima Christi exaltatio.

AD QUARTUM dicendum, quod Christus m juvenili aetate pati voluit, propter
tria: primo quidem, ut ex hoc magis suam dilectionem commendaret, quod
vitam suam pro nobis dedit quando eratin perfectissimo statu: secundo, quia ⁵
non conveniebat, ut in eo appareret naturae diminutio, sicut nec morbus, u't ”
supra dictum est (q. 14. art. 4.) ,· tarti0, ut in juvenili aetate moriens, et re- ’
surgens, futuram resurgentium qualitatem in seipso Christus praemonstraret:
unde dicitur Ephes. 4.: Donec occurramus omnes in unitatem fidei, et agnitionis 2
Filii Dei in virum perfectum, in mensuram aetatis plenitudinis Christi. ²

