270 'QUAESTIO xxm. Anrrcutus ’ ν.

animalium (cap. 18. et 19. et lib. 2. de Partib. animal. cap. 10. a med.)‚· et ideo
dicitur carnem de virgine sumpsisse, non quod materia corporis eius fuerit
actu caro, sed sanguiS, qui est potentia caro.

AD SECUNDUM dicendum, quod, sicut in 1. parte dictum est (q. 932. art. 3.
ad 2. ), Adam, quia institutus erat ut principium quoddam humanae naturae,
habebat in suo corpore aliquid carnis, et ossis, quod non pertinebat ad inte-
gritatem personalem ipsius, sed solum inquantum erat naturae humanae prin-
cipium: et de tali carne formata est mulier absque viri detrimento: sed nihil
tale fuit in corpore virginis, ex quo corpus Christi posset formari sine cor—
ruptione materni corporis.

AD TERTIUM dicendum, quod semen foeminae non est generationi aptum,
sed est quiddam imperfectum in genere seminis, quod non potuit perduci ad
perfectum seminis complementum propter imperfectionem virtutis foemi-
neae: et ideo tale semen non est materia, quae de necessitate requiratur ad
conceptum, sicut Philos. dicit in lib. 1. de Gener. animalium (cap. 9. a med.):
et ideo m conceptione corporis Christi non fuit: praesertim quia licet sit im-
perfectum m genere seminis, tamen cum quadam concupiscentia resolvitur,

sicut et semen maris: in illo autem conceptu virginali concupiscentia locum .

habere non potuit: et ideo Damasc. dicit (lib. 3. Orth. Fid. cap. 2. circ. med.
et lib. 4. cap. 15. a med), quod corpus Christi non seminaliter conceptum εδει
sanguis autern menstruus, quem foeminae per singulos menses emittunt, im-
puritatem quamdam naturalem habet corruptionis; sicut et caeterae super-
fluitates, quibus natura non indiget, sed eas expellit: ex tali autem menstruo
corruptionem habente, quod natura repudiat, non formatur conceptuS, sed
hoc est purga-mentum quoddam illius puri sanguinis, qui digestione quadam
est praeparatus ad conceptum, quasi purior, et perfectior alio sanguine, habet
ipsa commixtione maris, et foeminae talis sanguis ad locum generatione con·
gruum attrahitur: sed hoc in conceptione Christi non fuit: quia operatione
Spiritus Sancti talis sanguis in utero Virginis adunatus est, et formatus in pro·
lem: et ideo dicitur corpus Christi ex castissimis, et purissimis sanguinibus
virginis formatum.

ARTICULUS VI. 173

UTRUM CORPUS CHRISTI FUERIT IN ANTIQUIS PATRIBUS
SECUNDUM ALIQUID SIGNATUM.

(3. Dist. 3. q, 4. art. 2.).

AD SEXTUM sic proceditur. Videtur, quod Corpus Christi fimrit secundum
aliquid signatum in Adam, et in aliis patribus: dicit enim August. ao. super
Genes. ad literam (cap. 19. et 20), quod caro Christi fuit in Adam, et Abraham
secundum corpulentam substantiam· sed substantia corpulenta est quiddam si·
gnatum3 ergo caro Christi fuit in Adam, et Abraham, et aliis patribus se*
cundum aliquid signatum.

2. PRAETEREA. Rom. 1. dicitur, quod Christus sactus est ex semina David
secundum carnem: sed semen David fuit aliquid signatum in ipso; ergo Chri*
stus fuit in David secundum aliquid signatum, et eadem ratione in aliis pa·
tribus.

 

