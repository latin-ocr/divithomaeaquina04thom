298 QUAEsrml-{xxxw ARTICUL‘US v.

versos subjectos eadem potestate: si vero sint causae diversae specie diffea
rentes, ex consequenti videntur etiain relationes specie differre3 unde nihil
prohibet, plures tales rationes eidem inesse: sicut si aliquis est aliquorum
magister in grammatica, et aliorum in logica, alia est ratio magisterii
utriusque: et ideo relationibus diversis unus et idem homo potest esse ma-
gister, vel diversorum, vel eorumdem, secundum diversas doctrinas. Contingit
autem quandoque, quod aliquis habet relationem ad plures secundum diversas
causas, ejusdem tamen speciei: sicut curn aliquis est pater diversorum filio-
rum secundum diversos generationis actus; unde paternitas non potest specie
differre, cum actus generationum sint iidem specie, et quia plures formae
ejusdem speciei non possunt simul inesse eidem subjecto, non est possibile,
quod sint plures paternitates in eo, qui est pater plurium filiorum genera-
tione naturali, secus autem esset, si esset pater unius generatione naturali,
et alterius per adoptionem. Manifestum autem est, quod non una et eadem
nativitate Christus est >natus ex Patre ab aeterno, et ex matre ex tempore3 nec
nativitas est unius speciei3 unde quantum ad hoc, oporteret dicere in Christo·
esse diversas filiationes, unam temporalem, et aliam aeternam: sed quia subje«
ctum filiationis non est natura, aut pars naturae, sed solum persona, vel hy-
postasis, in Christo autem non est hypostasis, vel persona, nisi aeterna, non
potest in Christo esse aliqua filiatio, nisi quae sint in hypostasi aeterna:
omnis autem relatio, quae ex tempore de Deo dicitur, non ponit in ipso Deo
aeterno aliquid secundum rem, sed secundum rationem tantum, sicut in 1.
habitum est (q. 13. art. 7.): et ideo filiatio, qua Christus refertur ad ma-
trem, non potest esse realis relati0, sed solum secundum rationem3 et
sic, quantum ad aliquid, utraque opinio verum dicit: nam sit attendamus ad
perfectas rationes filiationis, oportet dicere duas filiationes secundum duali-
tatem nativitatum: si autem attendamus ad subjectum filiationis, quod nori
potest esse nisi suppositum aeternum, non potest in Christo esserealiter nisi
filiatio aeterna: dicitur tamen relative filius ad matrem, relatione, quae coin-
telligitur relationi maternitatis ad Christum: sicut etiam Deus dicitur do-
minus, relatione, quae cointelligitur reali relationi, qua creatura subjicitur
Deo: et quamvis relatio dominii non sit realis in Deo; dicitur tamen realiter
dominus ex reali subjectione creaturae ad ipsum3 et similiter Christus di-
citur realiter filius Virginis matris ex relatione reali maternitatis ad Christum.

AD PRIMUM ergo dicendum, quod nativitas temporalis causaret in Christo
temporalem filiationem realem, si esset ibi subJectum hujusmodi filiationis
capax; quod quidem esse non potest: ipsum enirn suppositum aeternum non
potest esse susceptivum relationis temporalis, ut dictum est (in corp. art.).·
nec potest dici, quod sit susceptivum filiationis temporalis ratione humanae
naturae, sicut etiam et temporalis nativitatis: quia oporteret, naturam hu·
manam aliqualiter esse subjectam filiationi, sicut est aIIqualiter subjecta na·
tivitati, cum enim Aethiops dicitur albus ratione dentis, oportet quod Aethiopis
dens sit albedinis subJectum: natura autern humana nullo modo potest esse
subjectum filiationis: quia haec relatio directe respicit personam.

AD SECUNDUM dicendum, quod filiatio aeterna non dependet a matre tem-
porali3 sed huic filiationi aeternae cointelligitur quidam respectus temporalis
dependens a matre, secundum quem Christus dicitur filius matris.

AD TERTmM dicendum, quod unum, et ens se consequuntur, ut dicitur
in 4. Metaphys. (tex. 3.)‚· et ideo sicut contingit, quod in uno extremorum
relatio sit quoddam ens, in alio autem non sit ens, sed ratio tantum, sicut

 

