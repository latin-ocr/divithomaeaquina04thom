656 QUAESTIO Lxxv. Ani-mutus 1.

nunc enim et ipsius Domini professione, et fide nostra caro ejus vere est cibu8‚
et sanguis ejus vere est potus », et Ambr. dicit 6. De Sacramentis (cap. ι. in
princ ..)· « Sicut verus Dei Filius est Dominus Jesus Christus, ita vera Chfisti
caro est, quam accipimus, et verus sanguis ejus est potus n.

RESPONDEO dicendum, quod verum corpus Christi, et sanguinem esse in
hoc sacramento, neque sensu, neque intellectu deprehendi potest [al. deest
ly intellectu} sed sola fide, quae auctoritati divinae innititur; unde super illud
Luc. 22.: Hoc est corpus meum, quod pro vobis tradetur, dicit Cyrillus (hab. in
Cat. D. Th.).· «Non dubites, an hoc verum sit3 sed potius suscipe verba Sal-
vatoris in fide3 cum enim sit veritas, non mentitur». Hoc autem conveniens
est: primo quidem perfectioni novae legis3 sacrificia enim veteris legis illud
verum sacrificium passionis Christi continebant solum in figura, secundum
illud Hebr. 10.: Umbram habens lex futurorum bonorum, non ipsam rerum ima-
ginem; et ideo .0p0rtuit, ut aliquid plus haberet sacrificium novaelegis a
Christo institutum3 ut scilicet contineret ipsum Christum passum, non solum
in significatione, vel figura, sed etiam in rei veritate: et ideo hoc sacramen-
tum, quod ipsum Christum realiter continet, ut Dionys. dicit 3. cap. Eccl.
Hierarch. (vers. fin), est perfectivum omnium aliorum sacramentorum, in
quibus virtus Christi participatur: secundo hoc competit charitati Christi, ex
qua pro salute nostra corpus verum nostrae naturae assumpsit z, et quia ma—
xime proprium amicitiae est convivere amicis, ut Philos. dicit 9.Ethic. (cap-12),
sui praesentiam corporalem nobis repromittit in praemium, dicens Matth. 24:
Ubi fuerit corpus, illuc: congregabuntur et aquilae: interim tamen nec sua
praesentia corporali nos in hac peregrinatione destituit3 sed per veritatem
corporis, et sanguinis sui nos sibi conjungit in hoc sacramento; unde ipse
dicit Joan. 6.: Qui manducat meam carnem, et bibit meum sanguinem, in me
manet, et ego in eo ; unde hoc sacramentum est maximae charitatis signum,
et nostrae spei sublevamentum ex tam familiari conjunctione Christi ad nos:
tertio hoc competit perfectioni fidei, quae sicut est de divinitate Christi, ita
est de ejus humanitate, secundum illud Joan. 14.: Creditis in Deum, et in me
credite; et quia fides est invisibilium, sicut divinitatem suam nobis exhibet
Christus invisibiliter, ita et in hoc sacramento carnem suam nobis exhibet
invisibili modo. Quae quidam non attendentes posuerunt, corpus, et sangui-
nem Christi non esse in hoc sacramento nisi sicut in sign03 quod est tan·
quam haereticum abjiciendum, utpote verbis Christi contrarium: unde et
Berengarius, qui primus hujus erroris auctor fuerat, postea coactus est suum
errorem revocare, et veritatem fidei confiteri (ut hab. σαμε Ego Berengarius,
De Consecrat. Dist. 2 .).

An PRIMUM ergo dicendum, quod ex hac auctoritate praedicti haeretici
occasionem errandi sumpserunt, male verba Augustini intelligentes. Cum enim
August. dicit: « Non hoc corpus, quod videtis, manducaturi estis ιο, nonin-
tendit excludere veritatem corporis Christi, sed quod non erat manducandum
in hac specie, in qua ab eis videbatur: per hoc autem quod subdit: «Sacra-
mentum, quod vobis commendavi, spiritualiter intellectum vivificabit vos a,
non intendit quod corpus Christi sit in hoc sacramento solum secundum
mysticam significationem, sed spiritualiter dicit, idest invisibiliter, *et per vir·
tutem Spiritus Sancti3 unde super Joan. exponens id quod dicitur: Caro non
prodest quidquam (tract. 27. parum ante med), dicit: « Sed quomodo illi in-
tellexerunt: carnem quippe sic intellexerunt manducandam, quomodo inca·

davere dilaniatur, aut in macello venditur, non quomodo spiritu vegetatur.

 

