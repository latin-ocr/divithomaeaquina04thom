370 QUAESTIO XLIV. ARTICULUS 11.

rursus vidimus non ex eodem » idest non ex eadem parte solis « et defectum,
et purgationem, sed e converso secundum diametrum factam 1),

Quintum miraculum addit Chrysost. super Matth. (hom. 89. parum a prmc .)
dicens, quod « tribus horis tunc tenebrae permanserunt, cum eclipsis solis
in momento pertranseat3 non enim habet moram, ut sciunt 1111 qui conside-
raverunt »3 unde datur intelligi, quod luna quieverit sub sole3 nisi forte ve-
limus dicere, quod tempus tenebrarum computatur ab instanti, quo sol 111-
cepit obscurari, usque ad instans, in quo totaliter fuit repurgatus; sed, sicut
Orig. dicit super Matth. (loc. sup. cit), <c adversus hoc filii saeculi hujus di-
cunt: quomodo hoc factum tam mirabile nemo Graecorum, aut Barbarorum
scripsit? » Et dicit, quod quidam, nomine Phlegon, in Chronicis suis scripsit,
hoc in principatu Tiberii Caesaris factum, sed non signavit, quod fuerit in
luna piena; potuit ergo hoc contingere, quia astrologi ubique terrarum ttmc
temporis existentes non solicitabantur de observanda eclipsi; quia tunc ternpus
non erat; sed illam obscuritatem ex aliqua passione aeris accidere putaverunt3
sed in AegyptO, ubi raro nubes apparent propter aeris—serenitatem, permotus
est Dionysius, et socii ejus, ut praedicta circa illam obscuritatem observarent. ’

AD TERTmM dicendum, quod tunc praecipue oportebat in Christo divi-
nitatem per miracula ostendere, quando in eo maxime apparebat infirmitas
secundum humanam naturam; et ideo in Christi nativitate stella nova in
coelo apparuit: unde Maximus dicit in serm. Nativit. (4. scilicet cir. fin.).·
« Si praesepe despicis, erige parumper oculos, et novam 111 00010 stellam
protestantem mundo nativitatem Dominicam contuere». In passione autem
adhuc major infirmitas circa humanitatem Christi apparuit: et ideo oportuit,
ut majora miracula ostenderentur circa principalia mundi luminaria ε et, sicut
Chrysost. dicit super Matth. (hom. 89. in princ.): «1100 est signum, quod¹
petentibus promittebat dare, dicens: Generatio prava, et adultera signum quaerit,
et signum non dabitur ei, nisi signum Jonae propheta-e, crucem significans, et
resurrectionem; et enim multo mirabilius est in eo qui crucifixus erat, hoc
fieri, quam ambulante eo super terram ».

ARTICULUS III. 240

UTRUM CONVENIENTER CHRISTUS CIRCA HOMINES
MIRACULA FECERIT.

. AD TERTIUM sic proceditur. Videtur, quod inconvenienter Christus circa
homines miracula fecerit: in homine enim potior est anima, quam corpus:
sed circa corpora multa miracula Christus fecit: circa animas vero nulla
miracula legitur fecisse: nam neque aliquos incredulos ad fidem virtuose
convertit, sed admonendo, et exteriora miracula ostendendo: neque etiam
aliquos fatuos sapientes legitur fecisse3 ergo videtur, quod non convenienter
sit circa homines miracula operatus.

2. PRAETEREA. Sicut supra dictum est (q. praec. art. 2.), Christus faciebat
miracula virtute divina, cujus proprium est subito operari, et perfecte absque
adminiculo alicujus: sed Christus non semper subito homines curavit, quan-
tum ad corpus; dicitur enim Marc. 18. quod apprehensa manu caeci, eduxit
eum extra vicum ,· et expuens in oculos ejus, impositis manibus, interrogavit eum,
si quid videret: et aspiciens, ait: Video homines velut arbores ambulantes: deinde
iterum imposuit manus super oculos esus, el coepit videre, et restitutus est ei visus,

 

