194 QUAESTIO XIX. ARTICULUS 1v.

2. PRAETEREA. De plenitudine gratiae Christi omnes accipiunt, ut dicitur
Joan. 1.: sed alii homines habentes gratiam Christi non possunt aliis mereri:
dicitur enim Ezech. 14„ quod si fuerint in civitate Νοέ, Daniel, et Job, filium,
et filiam non liberabunt, sed ipsi justitia sua liberabunt animas suas ; ergofnec
Christus potuit aliquid nobis mereri. ’

3. PRAETEREA. Merces, quam quis meretur, debetur secundum justitiam,
et non secundum gratiam, ut patet Rom. 4. ; si ergo Christus meruit salutern
nostram, sequitur quod salus nostra non sit ex gratia Dei, sed ex justitia3 et
quod injuste agat cum eis, quos non salvat, cum meritum Christi ad omnes
se extendat.

SED CONTRA est, quod dicitur Rom. 5.: Sicut per unius delictum in omnes
homines in condemnationem, sic et per unius justitiam in omnes homines in justifi-
cationem vitae: sed demeritum Adae derivatur ad condemnationem aliorum:
ergo multo magis meritum Christi ad alios derivatur.

RESPONDEO dicendum, quod, sicut supra dictum est (q. 8.), in Christo non
solum fuit gratia, sicut in quodam homine singulari, sed sicut in capite totius
Ecclesiae, cui omnes uniuntur sicut capiti membra, ex quibus constituitur my-
stice una persona: et exinde est, quod meritum Christi se extendit ad alios,
inquantum sunt membra ejus: sicut etiam in uno homine actio capitis aliqua·
liter pertinet ad omnia membra ejus3 quia non solum sibi sentit, sed omnibus
membris.

AD PRIMUM ergo dicendum, quod peccatum singularis personae non nocet
nisi sibi ipsi: sed peccatum Adae, qui constitutus est a Deo principium totius,
naturae, ad alios per carnis propaginem derivatur: et similiter meritum Chri-
sti, qui est a Deo constitutus caput omnium hominum, quantum ad gratiam,
se extendit ad omnia ejus membra.

AD SECUNDUM dicendum, quod alii de plenitudine Christi‘accipiunt, non
quidem fontem gratiae, sed quamdam particularem gratiam: et ideo non
oportet, quod alii homines possint aliis mereri, sicut Christus.

AD TERTIUM dicendum, quod sicut peccatum Adae non derivatur ad alios,

nisi per carnalem generationem, ita meritum Christi non derivatur ad alios,·

nisi per regenerationem spiritualem, quae fit in baptismo, per quam homines

Christo incorporantur, secundum illud ad Galat. 3.: Omnes quotquot in Christo ·

baptizati estis, Christum induistis: et hoc ipsum est gratiae, quod homini con·
ceditur regenerari in Christo: et sic salus hominis est ex gratia.

QUAESTIO XX.

DE CONVENIENTIBUS CHRISTO,
SECUNDUM QUOD PATRI FUIT SUBJECTUS,
IN DUOS ARTICULOS DIVISA.

Deinde considerandum est de his quae conveniunt Christo per ¹compara-
tionem ad Patrem: quorum quaedam dicuntur de ipso secundum habitudinem

ιε’ξμί 1 fflffin‘v-w‘ . ν. , ,υ Α

εὐθέα » Λ·ῑ·.-.- we mausz-kas [ᾖ „aaa i-

ipsius ad Patrem3 puta quod est ei subjectus, quod ipsum oravit, quod ei· in Ἴ

sacerdotio ministravit: quaedam vero dicuntur, vel dici possunt secundum ·

