240 QUAESTIO XXVII. ARTICULUS V.

et 64 .).· sed Beata Virgo postmodum additionem gratiae suscepit, et quando
Christum concepit (dictum est enim Luc. 1. :Spiritus Sanctus superveniet in te),
et iterum quando 1n gloriam est assumpta3 ergo videtur, quod non habuerit
in sua prima sanctificatione plenitudinem gratiarum.

3 PRAETEREA. Deus non facit aliquid frustra, ut dicitur in 1. de Coelo
(tex. 32. et lib. 2. tex. 59..) frustra autem habuisset quasdam gratias cum ea-
rum usum nunquam exercuerit: non enim legitur aut docuisse, quod est actus
sapientiae; aut miracula fecisse, quod est actus gratiae gratis datae3 non
igitur habuit plenitudinem gratiarum.

SED CONTRA est, quod Angelus ad eam dixit, Luc. 1.: Ave, gratia plena,· quod
exponens Hieronymus „in serm. ,de Assumptione (seu epist. ad Paul: et Eustoch.
inter op. reject. inter princ. et med.) dicit: « Bene gratia plena, quia caeteris
per partes praestatur; Mariae vero se totam simul infudit gratiae plenitudo ›>.

RESPONDEO dicendum, quod quanto aliquid magis appropinquat principio
in quolibet genere, tanto magis participat effectum illius principii: unde
Dionysius dicit 4. cap. Coel. Hierar. (ante med), quod angeli, qui sunt Deo
propinquiores, magis participant de bonitatibus divinis, quam homines: Chri-
stus autem est principium gratiae, secundum divinitatem quidem auctorita-
tive, secundum humanitatem vero instrumentaliter: unde et Joan. 1. dicitur:
Gratia, et veritas per Jesum Christum facta est: Beata autem Virgo Maria pro-
pinquissima Christo fuit secundum humanitatem; quia ex ea accepit huma-
nam naturam. Et ideo prae caeteris majorem debuit a Christo gratiae pleni-
tudinem obtinere.

AD PRIMUM ergo dicendum, quod unicuique a Deo datur gratia, secundum
hoc ad quod eligitur: et quia Christus, inquantum est homo, ad hoc fuit
praedestinatus, et electus, ut esset Filius Dei, in virtute sanctificandi, hoc fuit
sibi proprium, ut haberet talem plenitudinem gratiae, quod redundaret in
omnes, secundum quod dicitur Joan. 1.: De plenitudine ejus nos omnes accepi-
mus.- sed Beata Virgo Maria tantam gratiae obtinuit plenitudinem, ut esset
propinquissima auctori gratiae3 ita quod eum, qui est plenus omni gratia,
’ in se reciperet, et eum pariendo, quodammodo gratiam ad omnes derivaret.

An SECUNDUM dicendum, quod in rebus naturalibus primo quidem est
perfectio dispositionis: puta cum materia est perfecte ad formam disposita:
seeundo autem est perfectio formae, quae est potior: nam et ipse calor est
perfectior, qui provenit ex forma ignis, quam ille, qui ad formam ignis dispo-
nebat: tertio autem est perfectio finis: sicut ignis perfectissime habet pro·
prias qualitates, cum ad locum suum pervenerit: et similiter in Beata Vir-
gine fuit triplex perfectio gratiae: prima quidem quasi dispositiva, per quam
reddebatur idonea ad hoc, quod esset mater Christi: et haec fuit perfectio
sanctificationis: secunda autem perfectio gratiae fuit in Beata Virgine ex prae·
sentia Filii Dei in ejus utero incarnati: tertia autem est perfectio finis, quam
habet in gloria; quod autem secunda perfectio sit potior quam prima, et
tertia quam secunda, patet quidem uno modo per liberationem a malo. nam
primo in sua sanctificatione fuit liberata a culpa originali: secundo in con-
ceptione Filii Dei fuit totaliter a fomite mundata: tertio vero in sui glori·
ficatione fuit liberata etiam ab omni miseria3 alio modo per ordinem ad bo-
num: narn primo in sua sanctificatione adepta est gratiam inclinantem eam
ad bonum: in conceptione autem Filii Dei consummata est ejus gratia con·
firmans cam in bono: in sui vero glorificatione consummata est ejus gratia
perficiens eam in fruitione omnis boni.

