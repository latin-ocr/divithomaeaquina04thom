 

Quasss‘no L1. ARr1cuLus ιν. 437

morte animae, et a morte corporis: et hoc significatur per duas noctes, quibus
Christus in sepulchro permansit: mors autem ejus, quia non fuit ex peccato
proveniens, sed ex charitate suscepta, non habuit rationem noctis, sed diei;
et ideo significatur per diem integrum, quo Christus fuit in sepulchro z et sic
conveniens fuit quod Christus una die, et duabus noctibus esset in sepulchro.

AD PRmUM ergo dicendum, quod, sicut August. dicit in lib. 3. de Con-
sensu Evangelistarum (cap. 24. in med), « quidam modum locutionis Scri-
pturae nescientes, noctem voluerunt annumerare tres illas horas a sexta usque
ad nonam, quibus sol obscuratus est, et diem tres horas alias, quibus iterum
terris est redditus, idest a nona usque ad eius occasum; sequitur enim nox fu-
turi sabbati, qua cum suo die computata, erunt jam duae noctes, et duo dies:
porro autem post sabbatum sequitur nox primi sabbati, idest illucescentis
diei Dominici, in qua tunc Dominus resurrexit, et ita adhuc non constabit
ratio trium dierum, et trium noctium: restat ergo, ut hoc inveniatur illo
Scripturarum usitato loquendi modo, quo a parte totum intelligitur »‚ ita
scilicet quod unam noctem, et unum diem accipiamus pro uno die naturali
(quod sequitur hab. lib. 4. de Trinit. cap. 6.) ‚· et sic primus dies computatur ab
extrema parte sui, qua Christus in sexta feria est mortuus, et sepultus: se-
cundus autem dies est integer cum vigintiquatuor horis nocturnis, et diurnis:
nox autem sequens pertinet ad tertium diem: ε( sicut enim primi dies propter
futurum hominis lapsum a luce in noctem, ita isti propter hominis repara-
tionem a tenebris computantur in lucem 2).

AD SECUNDUM dicendum, quod, sicut August. dicit in 4. de Trin. (cap. 6.
implica, Christus in diluculo resurrexit, in quo aliquid lucis apparet, et adhuc
tamen aliquid remanet tenebrarum noctis ; unde de mulieribus dicitur Joan. 20.,
quod cum adhuc essent tenebrae, venerunt ad monumentum ; ratione ergo harum
aenebrarum Gregor. dicit (hom. 21. in Evang. vers. fin), Christum media nocte
surrexisse, non quidem divisa nocte in duas partes aequales, sed infra ipsam
noctem; illud enim diluculum et pars noctis, et pars diei dici potest, propter
convenientiam quam cum utroque habet.

AD TERTIUM dicendum, quod intantum lux in morte Christi praevaluit
(quae significatur per unam diem) quod tenebras duarum noctium, idest du·

plicis mortis nostrae, removit, ut dictum est (in corp. art.).

QUAESTIO LII.

DE DESCENSU CHRISTI AD INFEROS,
IN OCTO ARTICULOS DIVISA.

Deinde considerandum est de descensu Christi ad inferos.

Et circa hoc quaeruntur octo.

Primo. Utrum fuerit conveniens Christum ad inferos descendere.
Secundo. In quem infernum descenderit.

Tertio. Utrum totus fuerit in inferno.
, Quarto. Utrum aliquam moram ibi traxerit.

