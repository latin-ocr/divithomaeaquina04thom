242 QUAESTIO xxvn. ARTICULUS VI.

ut intra viscera materna jam posset agnoscere, credere, consentire (ad quod
in aliis parvulis aetas expectatur, ut possint), et hoc in miraculis habendum
puto divinae potentiae »z sed quia expresse in Evangelio (Lucae 1.) dicitur,
quod Spiritu San-cto replebitur adhuc ex utero matris suae, et de Hieremia ex-
presse dicitur: Antequam exires de vulva, sanctificavi te, asserendum videtur,
eos sanctificatos in utero: quamvis in utero usum liberi arbitrii non habuerint,
de quo Augustinus (loc. cit.) quaestionem movet: sicut etiam pueri, qui sancti-
ficantur per baptismum, non statim habent usum liberi arbitrii: nec est cre-
dendum, aliquos alios sanctificatos esse in utero, de quibus Scriptura men-
tionem non facit, quia hujusmodi privilegia gratiae, quae dantur aliquibus
praeter legem communem, ordinantur ad utilitatem aliorum, secundum illud
1. ad Corinth. 12.: Unicuique datur manifestatio spiritus ad utilitatem.- quae nulla
proveniret ex sanctificatione aliquorum in utero, nisi Ecclesiae innotesceret:
et quamvis judiciorum Dei non possit ratio assignari, quare scilicet huic, et
non alii hoc munus gratiae conferat ; conveniens tamen videtur fuisse utrum-
que dictorum sanctificari in utero ad praefigurandam sanctificationem per
Christum faciendam: primo quidem per ejus passionem, secundum illud. Hebr.
ult: Jesus, ut sanctificaret per suum sanguinem popolum, extra portam passus ast:
quam quidem passionem Hieremias et verbis, et mysteriis apertissime prae·
nuntiavit, et suis passionibus expressissime praefiguravit: secundo per baptis-
mum, secundum illud 1. ad Corinth. 6.: Sed abluti estis, sed sanctificati estis:
ad quem quidem baptismum Joannes suo baptismo homines praeparavit.

AD PRIMUM ergo dicendum, quod Beata Virgo, quae fuit a Deo electa
in matrem, ampliorem sanctificationis gratiam obtinuit, quam Joannes Ba·
ptista, et Hieremias, qui sunt electi ut speciales praefiguratores sanctifica·
tionis Christi; cujus signum est, quod B. Virgini praestitum est, ut de caetero
non peccaret nec mortaliter, nec venialiter; aliis autern sanctificatis creditur
praestitum esse, ut de caetero mortaliter non peccarent, divina eos gratia pro-
tegente. ·

AD SECUNDUM dicendum, quod quantum ad alia potuerunt sancti esse
Christo conjunctiores, quam Hieremias, et Joannes Baptista, qui tamen fue·
runt ei conjunctissimi, quantum ad expressam figuram sanctificationis ipsius,
ut dictum est (in corp. art. ).

AD TERTIUM dicendum, quod miseratio, de qua ibi Job loquitur, non si-
gnificat virtutem infusam, sed quamdam inclinationem naturalem ad actum ’

hujus virtutis.

QUAESTIO XXVIII.

DE VIRGINITATE BEATAE MARIAE,
IN QUATUOR ARTICULOS DIVISA.

Deinde considerandum est de virginitate Matris Dei.

Et circa hoc quaeruntur quatuor.

Primo. Utrum fuerit virgo in concipiendo.
Secundo. Utrum fuerit virgo in partu.

 

