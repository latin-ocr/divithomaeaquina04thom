QUAESTIO cxxxvi. Alimentus 1. 801

RESPONDEO dicendum, quod hoc quod aliquod peccatum per poenitentiam
tolli non possit, potest contingere dupliciter: uno modo, quia aliquis de pec-
cato poenitere non posset: alio modo, quia poenitentia non posset delere pec·
catum: primo quidem modo non possunt per poenitentiam deleri peccata dae-
monum, et etiam hominum damnatorum, quia affectus eorum sunt confirmati
in malo, ita quod non potest eis displicere peccatum, inquantum est culpa,
sed solum displicet eis poena, quam patiuntur, ratione cujus aliquam poeni-
tentiam, sed infructuosam, habent, secundum illud Sap. 5.: Poenitentiam
agentes, et prae angustia spiritus gementes ; unde talis poenitentia non est cum
spe veniae, sed cum desperatione. Tale autem non potest esse aliquod pec-
catum hominis viatoris, cujus liberum arbitrium flexibile est ad bonum, et
ad malum; unde dicere quod aliquod peccatum sit in hac vita, de quo quis
poenitere non possit, erroneum est: primo quidem, quia per hoc tolleretur
libertas arbitrii: secundo, quia per hoc derogaretur virtuti gratiae, per quarn
moveri potest cor cujuscumque peccatoris 'ad poenitendum, secundum illud
Proverb. 21.: Cor regis in manu Dei, et quocumque voluerit, vertet illud. Quod
autem secundo modo non possit per veram poenitentiam aliquod peccatum
remitti, est etiam erroneum: primo quidem, quia repugnat divinae miseri-
cordiae, de qua dicitur Joel. 2., quod benignus, et misericors est, et patiem, et
multae misericordiae, et praestabilis super malitia ; vinceretur enim quodammodo
Deus ab homine, si homo peccatum vellet deleri, quod Deus delere non
vellet: secundo, quia hoc derogaret virtuti passionis Christi, per quam poe-
nitentia operatur, sicut et caetera sacramenta, cum scriptum sit 1. Joan. 2.:
Ipse est propitiatio pro peccatis nostris, non solum nostris, sed etiam totius mundi ;
u'nde simpliciter dicendum est, quod omne peccatum in hac vita per poeni-
tentiam veram deleri potest.

AD PRIMUM ergo dicendum, quod Esau non vere poenituit; quod patet
ex hoc quod dixit (Gen. 27.).· Venient dies luctus patris mei, et occidam Jacob
fratrem meum: similiter etiam nec Antiochus vere poenituit; dolebat enim
de culpa praeterita, non propter offensam Dei, sed propter infirmitatem cor-
-poralem, quam patiebatur. ·

AD SECUNDUM dicendum, quod illud verbum Augustini sic intelligendum
est: ε( Tanta est labes illius peccati, ut deprecandi humilitatem subire non
possit n, sc'ilicet de facili, secundum quod dicitur ille non posse sanari, qui
non potest de facili sanari: potest tamen hoc fieri per divinae gratiae virtu-
tem, quae etiam interdum in profundum maris convertit, ut dicitur in Psal. 67.

AD TERTmM dicendum, quod illud verbum, vel blasphemia contra Spi-
ritum Sanctum est finalis impoenitentia, ut August. dicit in lib. de Verbis
Domini (serm. 11. cap. 12. et 13.), quae penitus irremissibilis est, quia post
finem hujus vitae non est remissio peccatorum: vel si intelligatur per blas-
phemiam Spiritus Sancti peccatum, quod fit ex certa malitia, vel etiam ipsa
blasphemia Spiritus Sancti, dicitur non remitti, scilicet de facili: vel quia
tale peccatum non habet in se causam excusationis: vel quia pro tali pec-
cato p‘unitur aliquis et in hoc saeculo, et in futuro, ut in 2. expositum est

(3-2. q. ιφ).

S. Tuom summa Theologica. Vol. IV. 51

