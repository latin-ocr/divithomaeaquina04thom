566 QUAESTIO LXVI. ARTIcuLus tx.

AD QUINTUM dicendum, quod utrumque sacramentum, scilicet baptismi
et Eucharistiae, est repraesentativum. Dominicae mortis, et passionis: aliter
tamen, et aliter, nam in baptismo commemoratur mors Christi, inquantum
homo Christo commoritur, utin novam vitam regeneretur: sed in sacramento
Eucharistiae commemoratur mors Christi, inquantum ipse Christus passus
exhibetur nobis, quasi paschale convivium, secundum illud 1. ad Corinth. 5.:
Pascha nostrum immolatus est Christus .·'itaque epulemur5 et quia homo semel
nascitur, multo‘ties autern cibatur, semel tantum datur baptismus, multoties
autem Eucharistia.

ARTICULUS X. 373

, UTRUM RITUS, Quo ECCLESIA IN BAPTIZANDO UTITUR,
srr CONVENIENS.

(4. Dist. 2. q. 1. art. 3. ad 7. et Dist. 6. q'. 24art. 1. q. 3.).

AD DECIMUM sic proceditur. Videtur, quod non sit conveniens ritus, quo
Ecclesia utitur in baptizando: ut enim dicit Chrysostomus (habetur in fragm.
Chromczt. in Biblioth. ΡΡ. et cap. 10. De Consecr. dist. 4.)‚ «nunquam aquae ba·
ptismi purgare peccata credentium possent, nisi tactu Dominici corporis san·
ctificatae fuissent »2 hoc autem factum fuit in baptismo Christi, qui celebratur
in festo Epiphaniae; ergo magis deberet celebrari solemnis baptismus-in festo
Epiphaniae, quam in vigilia Paschae, et in vigilia Pentecostes.

2'. PRAETEREA. Ad idem sacramentum nonvidetur pertinere diversarum
materiarum usus: sed ad baptismum pertinet ablutio aquae; inconvenienter
igitur ille qui baptizatur, bis' inungitur oleo sancto, primum in pectore, deinde
inter scapulas, et tertio chrismate m vertice.

3. PRAETEREA. In Christo Jesu non est masculus, etfoemina, barbarus et Scytha
(Coloss. 3 .‚) et eadem ratione nec aliquae aliae hujusmodi differentiae· multo
igitur minus diversitas vestium aliquid operatur in fide Christi3 inconvenienter
igitur baptizatis traditur candida vestis.

4. PRAETEREA. Sine hujusmodi observantiis potest baptismus celebrari:
haec igitur quae dicta sunt, videntur esse superflua, et ita inconvenienter ab
Ecclesia instituta esse in ritu baptismi.

SED CONTRA est, quod Ecclesia regitur Spiritu Sancto, qui nihil inordi-
natum operatur. ’

· RESPONDEO dicendum, quod in sacramento baptismi aliquid agitur, quod
est de necessitate sacramenti, et aliquid est, quod ad quandam solemnitatem
sacramenti pertinet. De necessitate quidem sacramenti est forma, quae de-
signat principalem causam sacramenti; et minister, qui est causa instrumen-
talis; et usus materiae, scilicet ablutio in aqua, quae designat principalem
sacramenti effectum. Caetera vero omnia, quae in ritu baptizandi observat
Ecclesia, magis pertinent ad quandam solemnitatem sacramenti, quae qui-
dem adhibentur in sacramento propter tria: primo quidem ad excitandam de* 1
votionem fidelium, et reverentiam ad sacramentum: si enim simpliciter fieret ξ
ablutio in aqua absque solemnitate, de facili ab aliquibus aestimaretur quasi
quaedam communi ablutio: secundo ad fidelium instructionem: simplices
enim, qui litteris non erudiuntur, oportet erudire per aliqua sensibilia signu
puta per picturas, et aliqua hujusmodi; et per hunc modum per ea quae in

