474 QUAEsrro Lvr. ART1cuLus 1.

hominis est, virtus effectiva resurrectionis ejus se extendit non solum ad bo-
nos, sed etiam ad malos, qui sunt ejus judicio subjecti. Sicut autem resur-
rectio corporis Christi, ex eo quod corpus illud est personaliter Verbo uni-
turn, est prima tempore3 ita etiam est prima dignitate, et perfectione, ut dicit
Glossa 1. ad Cor. 15. (interl. sup. illud: Primitiae Christus); semper autem id
quod est perfectissimum, est exemplar ejus, quod est minus perfectum secun·
dum suurn modum3 et ideo] resurrectio Christi est causa‘exemplaris nostrae
resurrectionis: quod quidem necessarium est, non ex parte resuscitantis, qui
non indiget exemplari, sed ex parte resuscitatorum, quos oportet. illi resur-
rectioni conformari, secundum illud Philip. 3.: Reformabit corpus humilitatis
nostrae configuratum corpori claritatis suae ; licet autem efficientia resurrectionis
Christi se extendat ad resurrectionem tam bonorum, quam malorum: exem-
plaritas tamen ejus se extendit proprie solum ad bonos, qui sunt facti con-
formes filiationis ipsius, ut dicitur Rom. 8.

An QUARTUM dicendum, quod secundum rationem efficientiae, quae de-
pendet ex virtute divina, communiter tam mors Christi, quarn etiam resur-
rectio, est causa tam destructionis mortis, quam reparationis vitaret-sed se·
cundum rationem exemplaritatis mors Christi, per quam recessitavita mortali,
est causa destructionis mortis nostrae, resurrectio vero ejus, per quarn in-'
choavit vitam immortalem, est causa reparationis vitae nostrae: passio tamen
Christi est insuper causa meritoria, ut supra dictum est (q. 48. art. 1.).

ARTICULUS Π. 309
UTRUM RESURRECTIO CHRISTt SIT CAUSA RESURRECTIONIS ANIMARUM.

(Locis sup. art. r. notatis).

AD SECUNDUM sic proceditur. Videtur, quod resurrectio Christi non sit
causa resurrectionis animarum: dicit enim August. super Joan. (traca 23.
ante med.) quod <c corpora resurgunt per dispensationem humanam, sed ani-
mae resurgunt per substantiam Dei »z ‚sed resurrectio Christi non pertinet
ad substantiam Dei, sed ad dispensationem humanam3 ergo resurrectio Christi,
etsi sit causa resurrectionis corporum, non tamen videtur esse causa resur-
rectionis animarum.

2. PRAETEREA. Corpus non agit in spiritum: sed resurrectio Christi per-
tinet ad corpus ejus, quod cecidit per mortem: ergo resurrectio Christi non
est causa resurrectionis animarum. ,y

Δ 3. PRAETEREA. Quia resurrectio Christi est causa resurrectionis corporum,
omnium corpora resurgent, secundum illud 1. ad Cor. 15.: Omnes quidemn-
surgemus: sed non omnium animae resurgent3 quia quidam ibunt in suppli-
cium aeternum, ut dicitur Matth. 25.: ergo resurrectio Christi non est causa re-
surrectionis animarum. ,

4. PRAETEREA. Resurrectio animarum fit per remissionem peccatorum:
sed hoc factum est per Christi passionem, secundum illud Apoc. t.: Lavit
nos ιι peccatis nostris in sanguine suo ; ergo resurrectionis animarum magis est
causa Christi passio, quam ejus resurrectio.

SED CONTRA est, quod Apost. dicit Rom. 4.: Resurrexit propter iustificatio-
nem nostram, quae nihil aliud est, quam resurrectio animarum; et super illud
Ps. 29.: Ad vesperum demorabitur fletus, dicit Gloss. quod «resurrectio Christi
est causa resurrectionis nostrae, et animae in praesenti, et corporis in futuro »ι

