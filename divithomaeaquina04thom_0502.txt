498 QUAEsno ux: Anrrcums v1.

peccatore poenitentiam agente: et etiam quantum ad poenas accidentales doe-
monum, quibus torquentur vel hic, vel recluduntur in inferno: et hoc etiam .
pertinet ad hominem Christum: unde Marc. 1. dicitur, quod daemon clamabit:
Quid nobis, et tibi, jesu Nazarene? venisti ante tempus perdere nos: tertio quan-
tum ad praemium essentiale bonorum angelorum, quod est beatitudo aeterna,
et quantum ad poenam essentialem angelorum malorum, quae est damnatio
aeterna: sed hoc factum est per Christum, inquantum est Verbum Dei, a
principio mundi.

AD PRIMUM ergo dicendum, quod ratio illa procedit de Judicio quantum
ad praemium essentiale, et poenam principalem.

AD SECUNDUM dicendum, quod, sicutdicit August. in lib. de Vera Relig.
(cap. 31. a med), « licet spiritualis judicet omnia, tamen judicatur ab ipsa
veritate »z et ideo licet angeli ex eo quod sunt spirituales judicent; judican-
tur tamen a Christo, inquantum est veritas.

AD TERTmM dicendum, quod Christus habet judicium non solum super
angelos, sed etiarn super administrationem totius creaturae. Si enirn, ut Aug.
dicit in 3. de Trin. (cap. 4.), « inferiora quodam ordine regunturaDeo per
superiora ›>‚ oportet dicere, 'quod omnia reguntur per animam Christi, quae
est supra omnem creaturam: unde et Apost. dicit Heb. 2.: Non enim angelis
subjecit Deus orbem terrae futurum, de quo loquimur, subjectum ei, idest Chri-
sto. Nec tamen propter hoc alium constituit Deus super terram ; quia unus et.
idem est Deus, et homo, Dominus Jesus Christus. De cujus incarnationis

mysterio ad praesens dicta sufficiant.

QUAESTIO LX.

DE SACRAMENTIS, IN OCTO ARTICULOS DIVISA.

Post considerationem eorum, quae pertinent ad mysteria Verbi incarnati,
considerandum est de Ecclesiae sacramentis, quae ab ipso Verbo incarnato
efficaciam habent: et prima consideratio erit de sacramentis in communi;
secunda de unoquoque sacramentorum in speciali.

Circa primum quinque consideranda sunt: primo quid sit sacramentum 3*
secundo, de necessitate sacramentorum; tertio, de effectibus sacramentorumss

quarto, de causa eorum; quint0, de numero.

Circa primum quaeruntur octo.

Primo, Utrum sacramentum sit in genere signi.

Secundo. Utrum omne signum rei sacrae sit sacramentum.

Tertio. Utrum sacramentum sit signum unius rei tantum, vel plurium. Ἰ
Quarto. Utrum sacramentum sit signum, quod est res sensibilis.
Quinto. Utrum ad sacramentum requiratur determinata res sensibilis.
Sexto. Utrum ad sacramentum requiratur significatio, quae est per verba.
Septimo. Utrum requirantur determinata verba. .
Octavo. Utrum illis verbis possit aliquid addi, vel subtrahi.

 

