318 QUAESTIO xxxvn. Ain-mutus 111.

2. PRAETEREA. Illud quod est semper praesens alicui, non potest ei· prae>
sentari: sed Christi humanitas semper fuit Deo maxime praesens utpote ei
semper conjuncta in unitate personae; ergo non oportuit, quod coram Do·-
mino sisteretur.

3. PRAETEREA. Christus est hostia principalis, ad quam omnes hostiae
veteris legis referuntur, sicut figura ad veritatem: sed hostiae non debet esse
alia hostia3 ergo non fuit conveniens, ut pro Christo alia hostia offerretur.

4. PRAETEREA. Inter legales hostias praecipua fuit agnus, qui erat juge
sacrificium, ut habetur Numer. 28. ; unde etiam Christus dicitur agnus, Joan. 1.:
Ecce agnus Dei ; magis ergo fuit conveniens, quod pro Christo offerreturagnus,
quam par turturum, vel duo pulli columbarum.

SED IN CONTRARHJM est auctoritas Scripturae, quae hoc factum esse testa·
tur, Luc. 2.

RESPONDEO dicendum, quod, sicut dictum est (art. 1. huj. q. in corp. ad 3.),
Christus voluit sub lege fieri, ut eos, qui sub lege erant, redimeret, et ut justifi-
catio legis 1n suis membris spiritualiter impleretur. De prole autem nata du-
plex praeceptum in lege traditur: unum quidem generale quoad omnes, ut
scilicet completis diebus purificationis matris, offerretur sacrificium pro filio,
sive pro filia, ut habetur Levit. 12: et hoc quidem sacrificium erat et ad
expiationem peccati, in quo proles erat concepta, et nata, et etiam ad con-
secrationem quamdam' ipsius: quia tunc primo praesentabaturintemplo: et
ideo aliquid offerebatur m holocaustum, et aliquid pro peccato. aliud autem
praeceptum erat speciale* 111 lege de primogenitis tarn in hominibus, quam
in jumentis: sibi enim Dominus deputaverat omne primogenitum filiorum
Israel, pro eo quod acl liberationem populi Israel percusserat primogenita
Aegypti ab homine usque ad pecus, primogenitis filiorum Israel reservatis: et
hoc mandatum ponitur Exodi 13. in quo etiam praefigurabatur Christus, qui
est primogenitus in multis fratribus, ut dicitur Rom. 8.; quia igitur Christus
ex muliere natus erat quasi primogenitus, et voluit fieri sub lege, haec duo
Evangelista Lucas circa eum fuisse observata ostendit: primo quidem id quod
pertinet ad primogenitos, cum dicit (Luc. 2.): Tulerunt illum in Hierusalem,
ut sisterent eum Domino ,· sicut scriptum est in lege Domini, quia omne masculinum
adaperiens vulvam, sanetum Domino vocabitur ; secundo illud quod pertinet com-
muniter ad omnes, cum dicit: Ut darent hostiam, secundum quod dictum erat
in lege Domini, par turturum, aut duos pullos columbarum.

An PRIMUM ergo dicendum, quod, sicut Gregorius Nyssenus dicit (hab. in
Catena D. Th. sup. illud Lucae 2.: Sanctum Domino, etc), «illud legis praece·
ptum in solo incarnato Deo singulariter, et ab aliis differenter impleri videtur:
ipse namque solus ineffabiliter conceptus, ac incomprehensibiliter editus, vit

ginalem uterum aperuit, non antea connubio reseratum, servans et post partum ’

inviolabile signaculum castitatis »; unde quod dicit, adaperiens vulvam, desi-
gnat, quod nihil antea inde intraverat, vel exiverat: et per hoc etiam specia-

liter dicitur masculinus, quia nihil de foemineitate culpae portavit: singulariter “
etiam ι( sanctus, quia terrenae contagia corruptelae immaculati partus novi·

tate non sensit» (Ambr. in hunc loc. Luc. 2.).
AD SECUNDUM dicendum, quod sicut Filius Dei non propter seipsum fa-

ctus est homo, et circumcisus in carne, sed ut nos per gratiam faceret Deos, ’

61 111 spiritualiter circumcidamur; sic propter nos sistitur Domino, ut discamus
Deo praesentare nosmetipsos: et hoc post circumcisionem ejus factum est,
ut ostendat, neminem, nisi circumcisum vitiis, dignum esse divinis conspectibus.

i

ξ

