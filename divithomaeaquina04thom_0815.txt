 

QUAESTIO Lxxxvn. ARTICULUS 11. , 811

causa: sed propria causa remissionis peccatorum est gratia: non enim ex
meritis propriis peccata hominis remittuntur3 unde.dicitur' Ephes. 2.: Deu5‚
qui dives estin misericordia, propter nimiam charitatem suam, qua dilexit nos,
cum essemus mortui peccatis, convivificavit nos in Christo, cujus gratia salvati estis ,·
ergo peccata venialia non remittuntur sine gratiae infusione.

2. PRAETEREA. Peccata venialia non remittuntur sine poenitentia: sed m
poenitentia infunditur gratia, sicut et in aliis sacramentis novae legis; ergo ·
peccata venialia non remittuntur sine gratiae infusione.

3. PRAETEREA. Peccatum veniale maculam quamdam animae infert: sed
macula non aufertur nisi per gratiam, quae est spiritualis animae decor3 ergo
videtur, quod peccata venialia non dimittantur sine gratiae infusione.

SED CONTRA est, quod peccatum veniale adveniens non tollit gratiam,
neque etiarn diminuit eam, ut in 2. habitum est (2-2. q. 24. art. 10.),· ergo
pari ratione ad hoc quod peccatum veniale remittatur, non requiritur novae
gratiae infusio.

RESPONDEO dicendum, quod unumquodque tollitur per suum oppositum.
Peccatum autern veniale non contrariatur habituali gratiae, vel charitati, sed
retardat actum ejus, inquantum nimis inhaeret homo bono creato, licet non
contra Deum, ut in 2. habitum est (1-2. q. 88. art. 1. et 2-2. q. 24. art. 10. ).
Et ideo ad hoc quod peccatum veniale tollatur, non requiritur quod infun-
datur aliqua habitualis gratia; sed sufficit aliquis motus gratiae, vel charitatis
ad ejus remissionem. Quia tamen in habentibus usum liberi arbitrii, in quibus
solis possunt esse venialia peccata, non contingit esse infusionem gratiae sine
actuali motu liberi arbitrii 1n Deum, et in peccatum, ideo quandocumque de
novo gratia infunditur, peccata venialia remittuntur.

AD PRIMUM ergo dicendum, quod etiam remissio peccatorum venialium
est effectus gratiae, per actum scilicet, quem de novo elicit, non autem per
aliquid habituale de novo animae infusum.

An SECUNDUM dicendum, quod peccatum veniale nunquam remittitur
sine aliquali actu poenitentiae virtutis, explicito scilicet, vel implicito, ut supra
dictum est (art. praec.): potest tamen remitti peccatum veniale sine poeni-
tentiae sacramento, quod in absolutione sacerdotis formaliter perficitur, ut
supra dictum est (q. praec. art. 2.).· et ideo non sequitur, quod ad remissionem
venialis peccati requiratur gratiae infusio; quae licet sit in quolibet sacra-
mente, non tamen est in quolibet actu virtutis.

An TERTmM dicendum, quod sicut in corpore contingit esse maculam
dupliciter: uno modo per privationem ejus, quod requiritur ad decorem, puta
debiti coloris, aut debitae proportionis membrorum: alio modo per'superin-
ductionem alicujus impedientis decorem, puta luti, aut pulveris: ita etiam
animae inducitur macula: uno modo per privationem decoris gratiae per pec-
catum mortale: alio modo per inclinationem affectus inordinatam ad aliquid
temporale; et hoc fit per peccatum veniale: et ideo ad tollendam maculam
peccati mortalis requiritur infusio gratiae3 sed ad tollendam maculam venialis
peccati requiritur aliquis actus procedens ex gratia, per quam removeatur
inordinata adhaesio ad rem temporalem.

