120 QUAESTIO X. ARTICULUS 111,

meris accidere: nam species numerorum parium sunt infinitae, et similiter
species numerorum imparium: et tamen numeri pares, et impares sunt plures,
qua pares; sic igitur dicendum est, quod infinito simpliciter, et quoad omnia
nihil est majus: infinito autem secundum quid determinatum non est aliqssid
majus in illo ordine: potest tamen accipi aliquid aliud majus extraillum or-
dinem. Per hunc igitur modum infinita sunt in potentia creaturae: et tamen
plura sunt in potentia Dei, quam in potentia creaturae3 et similiter anima
Christi scit infinita scientia simplicis intelligentiae: plura tamen scit Deus se-
cundum hunc scientiae, vel intelligentiae modum.

ARTICULUS IV. 71

UTRUM ANIMA CHRISTI VIDEAT VERBUM,
SIVE DIVINAM ESSENTIAM CLARIUS QUALIBET ALIA CREATURA.

(Supr. q. 9. art. 2. corp. et infr. q. 11. art. 5. ad 1.).

AD QUARTUM sic proceditur. Videtur, quod anima Christi non perfectius
videat Verbum, quam quaelibet alia creatura: perfectio enim cognitionis est
secundum medium cognoscendi: sicut perfectior est cognitio, quae habetur
per medium syllogismi demonstrativi, quarn quae habetur per medium syl-
logismi dialectici: sed omnes beati vident Verbum immediate per ipsam di-
vinam essentiam, ut in 1. dictum est (q. 12. art. 2.) ; ergo anima Christi non
perfectius videt Verbum, quam quaelibet alia creatura.

2. PRAETgREA. Perfectio visionis non excedit potentiam visivam: sed po-
tentia rationalis animae, qualis est anima Christi, est infra potentiam intel-
lectivam angeli, ut patet per Dion. 4. cap. Coel. Hier. (ante med.); ergo anima
Christi non perfectius videt Verbum, quam angeli.

3. PRAETEREA. Deus in infinitum perfectius videt verbum suum, quam
anima Christi; sunt ergo infiniti gradus medii possibiles inter modum quo
Deus videt verbum suum, et inter modum quo anima Christi videt verbum
ipsum; ergo non est asserendum, quod anima Christi perfectius videat Ver-
bum, vel essentiam divinam, quam quaelibet alia creatura.

SED CONTRA est, quod Apost. dicit ad Ephes. 1. quod Deus constituit Chri-
stum ad dexteram suam in coelestibus supra omnem principatum, et potestatem, et
virtutem, et dominationem, et nomen, quod nominatur, non solum in hoc saeculo,
sed etiam in futuro: sed in illa coelesti gloria tanto aliquis est superior, quanto
perfectius cognoscit Deum; ergo anima Christi perfectius videt Deum,quam
quaevis alia creatura.

RESPONDEO dicendum, quod visio divinae essentiae convenit omnibus beatis
secundum participationem luminis derivati in eos a fonte Verbi Dei, secun·
dum illud Eccli. 1.: Fons sapientiae, verbum Dei in excelsis: huic autem Verbo
Dei propinquius conjungitur anima Christi, quae est unita Verbo inpersona,
quam quaevis alia creatura: et ideo plenius recipit influentiam luminis, in
quo Deus videtur ab ipso verbo, quam quaecumque alia creatura3 et ideo
prae caeteris creaturis perfectius videt ipsam primam veritatem, quae estDei
essentia; unde dicitur Joan. 1.: Vidimus gloriam ejus, quasi Unigeniti a Patre,
plenum non solum gratiae, sed etiam veritatis.

AD PRtMUM ergo dicendum, quod perfectio cognitionis, quantum est ex-
parte cogniti, attenditur secundum medium: sed quantum est ex parte co·

