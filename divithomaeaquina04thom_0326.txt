322 oUAEsno xxxv111. ART1cULUs 11.

ARTICULUS 11. 1209
UTRUM BAPTISMUS JOANNIS FUERIT A DEO. Ι ᾗ

(2. Dist. 2. q. 2. art. ι. q. 3.).

AD SECUNDUM sic proceditur. Videtur, quod baptismus Joannis non fuerit
a Deo: nihil enirn sacramentale, quod est a Deo, denominatur ab homine
puro; sicut baptismus novae legis non dicitur Petri, vel Pauli, sed Christi:
sed ille baptismus denominatur a Joanne, secundum illud Matth. 21,: Ba-
ptismus Joannis unde erat, e coe10‚ an ex hominibus? Ergo baptismus Joannis
non fuit a Deo.

2. PRAETEREA. Omnis doctrina de novo a Deo procedens aliquibus signis
confirmatur3 unde et Dominus, Exodi 4., dedit Moysi potestatem signa fa-
ciendi: et Heb. 2. dicitur: Cum fides nostra principium accepisset enarrari a Deo
per eos, qui audierunt, in nos confirmata est, contestanteDeo signis, et prodigiis:
sed de Joanne Baptista dicitur Joan. 1o.: Joannes signum fecit nullum ; ergo vi·
detur, quod baptismus, quo baptizavit, non esset a Deo. ἡ

3. PRAETEREA. Sacramenta, quae sunt divinitus instituta, aliquibus sacrae
Scripturae praeceptis continentur: sed baptismus Joannis non praecipitur ali-
quo praecepto sacrae Scripturae3 ergo videtur, quod non fuerit a Deo.

SED CONTRA est, quod dicitur Joan. 1.: Qui me misit baptizare in aqua,
ille mihi dixit: Super quem videris Spiritum, ὑπο.

RESPQNDEO dicendum, quod in baptismo Joannis duo possunt considerari:
scilicet ipse ritus baptizandi, et effectus baptismi: ritus quidem baptizandi non
fuit ex hominibus, sed a Deo, qui familiari Spiritus Sancti revelatione Joan-
nem ad baptizandum misit3 effectus autem illius baptismi fuit ab homine,
quia nihil in illo baptismo efficiebatur, quod homo facere non posset; unde
non fuit a solo Deo, nisi inquantum Deus in homine operatur.

AD PRIMUM ergo dicendum, quod per baptismum novae legis homines

interius per Spiritum Sanctut ι baptizantur: quod facit solus Deus; per ba?

ptismum autern Joannis solum «s orpus mundabatur aquai unde dicitur Matth. 3.:
Ego baptizo vos in aqua, ille vos baptizabit in Spiritu Sancto: et ideo baptismus

Joannis denominatur ab ipso; quia scilicet nihil in eo agebatur, quod ipse'

non ageret: baptismus autem novae legis non denominatur a ministro, qui
principalem baptismi effectum non agit, scilicet interiorem emundationem.

A AD SECUNDUM dicendum, quod tota doctrina, et operatio Joannis ordi·
nabatur ad Christum, qui multitudine signorum et suam, et Joannis doctri-
nam confirmavit: si autem Joannes signa fecisset, homines ex aequo Joanni,
et Christo attendissent: et ideo ut homines principaliter Christo intenderem,

non est datum Joanni, ut faceret signum: Judaeis tamen quaerentibus, quare*

baptizaret, confirmavit suum officium auctoritate Scripturae‚ dicens: Ego vox

clamantis in deserto, etc., ut dicitur Joan. 1.: ipsa etiam austeritas vitae ejus of· ξ
ficium commendabat: quia, ut Chrysost. dicit super Matth. (bom. ιο. a med), ὲ

« mirabile erat in humano corpore tantam patientiam videre n.

An TERTIUM dicendum, quod baptismus Joannis non fuit ordinatus a Deo, ξ’

nisi ut modico tempore duraret, propter causas praedictas; et ideo non fuit

commendatus aliquo praecepto communiter edito in sacra Scriptura, sed fa*v

miliari quadam revelatione Spiritus Sancti, ut dictum est (τινι-μακε).

 

