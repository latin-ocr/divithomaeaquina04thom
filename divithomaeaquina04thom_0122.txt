118 , QUAESTIO x. Alimentus 111.

ARTICULUS ΠΙ. 1 φ

UTRUM ANIMA CHRISTI IN vizano coGNovssm‘r INFmTA.'*³'Jf[

(Part. ι. q. 14. art. 12. et 3. Dist. 14. art. 2. q. 4. ad 2. et Veri. q. 20. art, 4.
et Quodl. 3. q. 2. art. r. et opusc. 9. q. 81).

AD TERTmM sic proceditur. Videtur, quod anima Christi non possit co·
gnoscere infinita in Verbo: quod enim infinitum cognoscatur, repugnat ,defi-
nitioni infiniti, prout dicitur in 3. Physicor. (tex. 63.) quod « infinitum est,
cujus quantitatem accipientibus, semper est aliquid extra accipere »ε impos·-
sibile autem est definitionem a definito separari; quia hoc esset contradictoria
esse simul3 ergo impossibile est, quod anima Christi sciat infinita.

2. PRAETEREA. Infinitorum scientia est infinita: sed scientia animae Christi
non potest esse infinita: est enim capacitas eJus finita, cum sit creata-z non
ergo anima Christi potest cognoscere infinita.

3. PRAETEREA. Infinito non potest esse aliquid majus: sed phua conti-
nentur in scientia divina, absolute loquendo, quam in scientia animaechrisfi,
ut dictum est (art. praec.) ,· ergo anima Christi non cognoscit infinita.

SED CONTRA. Anima Christi cognoscit totam suam potentiam, et omnia,
in quae potest: potest autem in emundationem infinitorum peccatorum, se·
cundum illud Joan. 2.: Ipse est propitiatio pro peccatis nostris: non autem pm)
nostris tantum, sed etiam pro totius mundi; ergo anima Christi cognosc-it in·
finita.

RESPONm-:o dicendum, quod scientia non est nisi entis; eo quod ens et
verum convertuntur: dupliciter autem dicitur aliquid ens: uno modo simpli-
citer, quod scilicet est ens actu: alio modo secundum quid, quod scilicet est
ens in potentia3 et quia, ut dicitur in 9. Metaph. (tex. 20.) unumquodque co·
gnoscitur, secundum quod est actu, non autem secundum quod est in po-
tentia, scientia primo et principaliter respicit ens actu, secundario autem
respicit ens in potentia3 quod quidem non secundum seipsum cognoscibile
est, sed secundum quod cognoscitur illud, in cujus potentia existit: quantum
igitur ad primum modum scientiae, anima Christi non scit infinita: quia non
sunt infinita in acm, etiamsi accipiantur omnia quaecumque sunt in actu,
secundum quodcumque tem-pus3 eo quod status generationis, et corruptionis
non durat in infinitum; unde est certus numerus, non solum eorum quae
sunt absque generatione, et corruptione, sed etiam generabilium, et corrupti·
bilium. Quantum vero ad alium modum sciendi, anima Christi in verbo scit
infinita: scit enim, ut dictum est (art. praec), omnia quae sunt in potentia
creaturae; unde cum in potentia creaturae sint infinita, per hunc modum scit
infinita, quasi quadam scientia simplicis intelligentiae, non autem scientia
visionis. .

AD PR1MUM ergo dicendum, quod infinitum, sicut in 1. dictum est (q. 7.
art. 1.), dupla'citer dicitur. Uno modo secundum rationem formae: etsie dicitur
infinitum negative, scilicet id quod est forma, vel actus non limitatus per ma·
teriam, vel subjectum, in quo recipiatur3 et hujusmodi infinitum, quantum est
de se, est maxime cognoscibile propter perfectionem actus, licet non sit com·
prehensibile a potentia finita creaturae: sic enim dicitur Deus infinitus; et
talc infinitum anima Christi cognoscit, licet non comprehendat. Alio modo

 

