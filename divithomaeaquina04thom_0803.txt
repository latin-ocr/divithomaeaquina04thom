 

QUAEs'rlo Lxxxv. ARTICULUS VI. 799

minum, quia per omnes ordinatur homo ad bonum agendum: poenitentia
autem videtur ordinari ad recessum a malo; ergo poenitentia videtur esse
prior omnibus aliis virtutibus.

3. PRAETEREA. Ante poenitentiam est peccatum in anima: sed simul cum

- peccato nulla virtus animae inest3 ergo nulla virtus est ante poenitentiam,

sed ipsa videtur esse prima, quae aliis aditum aperit, excludendo peccatum.

SED CONTRA est, quod poenitentia procedit ex fide, spe, et charitate, sicut
jam dictum est (art. praec. et art. 2. huj. q.) ,· non ergo est poenitentia prima
virtutum.

RESPONDEO dicendum, quod in virtutibus non attenditur ordo temporis
quantum ad habitus; quia cum virtutes sint connexae, ut in 2. habitum
est (1·2. q. 65. art. 1.), omnes simul incipiunt esse in anima: sed dicitur una
eorum esse prior altera ordine naturae, qui consideratur ex ordine actuum,
secundum scilicet quod actus unius virtutis praesupponit actum alterius vir-
tutis. Secundum hoc igitur dicendum est, quod actus quidam laudabiles etiam
tempore praecedere possunt actum, et habitum poenitentiae; sicut actus fidei,
et spei informium, et actus timoris servilis; actus autem, et habitus chari-
tatis simul sunt tempore cum actu, et habitu poenitentiae, et cum habitibus
aliarum virtutum: nam, sicut in 2. habitum est (1-2. q. 113. art. 3. et 4.),
in justificatione impii simul est motus liberi arbitrii in Deum, qui est actus
fidei per charitatem formatus, et motus liberi arbitrii in peccatum, qui est
actus poenitentiae: horum tamen duorum actuum primus naturaliter prae-
eedit secundum, nam actus virtutis poenitentiae est contra peccatum ex amore
Dei, unde primus actus est ratio, et causa secundi. Sic igitur poenitentia non
est simpliciter prima virtutum nec ordine temporis, nec ordine naturae; quia
secundum ordinem naturae simpliciter praecedunt ipsam virtutes theologicae:
sed quantum ad aliquid est prima inter caeteras virtutes ordine temporis,
quantum ad ejus actum, qui primus occurrit in justificatione impii: sed or-
dine naturae videntur esse aliae virtutes priores, sicut quod est per se, est
prius eo quod est per accidens; nam aliae virtutes per se videntur esse ne-
cessariae ad bonum hominis: poenitentia autem, supposito quodam, scilicet
peccato praeesistenti, sicut etiam dictum est (q. 65. art. 2. in corp. et ad 4.)
circa ordinem sacramenti poenitentiae ad alia sacramenta praedicta.

AD PRIMUM ergo dicendum, quod Glossa illa loquitur quantum ad hoc,
quod actus poenitentiae primus est tempore inter actus aliarum virtutum
moralium.

AD SECUNDUM dicendum, quod in motibus successivis recedere a termino
est prius tempore, quam pervenire ad terminum, et prius natura, quantum
est ex parte subjecti, sive secundum ordinem causae materialis; sed secun-
dum ordinem causae agentis, et finalis prius est pervenire ad terminum: hoc
enim est, quod primo agens intendit3 et hic ordo praecipue attenditur in
actibus animae, ut dicitur in 2. Physic.

AD TERTIUM dicendum, quod poenitentia aperit aditum virtutibus, expel-
lendo peccatum per virtutem fidei, spei, et charitatis, quae sunt naturaliter
priores; ita tamen aperit eis aditum, quod ipsae simul intrant cum ipsa, nam
in justificatione impii simul cum motu liberi arbitrii in Deum, et in pecca-
tum, est remissio culpae, et infusio gratiae, cum qua simul infunduntur
omnes virtutes, ut in 2. habitum est (1-2. q. 65. art. 3.).

