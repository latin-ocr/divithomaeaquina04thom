 

QUAEs‘rto Lxxxn. ARTICULUS X. 755

ARTICULUS x. 503

UTRUM LICEAT SACERDOTI OMNINO ABSTINERE
A· CONSECRATIONE EUCHARISTIAE.

(4. Dist- 12. q. 3. art. 2. q. 3. et Dist. 13. q. 1. art. 2. q. 1.).

An nuenton sic proceditur. Videtur, quod liceat sacerdoti omnino a
consecratione Eucharistiae abstinere: sicut enim ad officium sacerdotis per-
tinet Eucharistiam consecrare, ita etiam baptizare, et in aliis sacramentis
ministrare: sed sacerdos non tenetur ministrare in aliis sacramentis, nisi
propter curam animarum susceptam3 ergo videtur, quod nec etiam teneatur
Eucharistiam consecrare, si curam non habeat animarum.

2. PRAETEREA. Nullus tenetur facere, quod sibi non licet; alioquin esset
perplexus: sed sacerdoti peccatori, vel etiam excommunicato non licet Eu-
charistiam consecrare, ut supra dictum est (art. 7. huj. q.) ,· ergo videtur, quod
tales non teneantur ad celebrandum, et ita nec alii3 alioquin ex sua culpa
commodum reportarent.

3. PRAETEREA. Dignitas sacerdotalis non perditur per subsequentem infir·
mitatem: dicit enim Gelasius papa, et habetur in> Decretis (Dist. 55. cap. 12.).·
α Sicut praecepta canonica non patiuntur venire ad sacerdotium debiles cor-
pore, ita si quis in eo fuerit constitutus, ac tunc fuerit sauciatus, amittere
non potest quod tempore suae sinceritatis accepit »ι contingit autem quan-
doque, quod ordinati in sacerdotes incurrunt aliquos defectus, ex quibus a
celebratione impediuntur, sicut est lepra, vel morbus caducus, vel aliquid
aliud hujusmodi; non ergo videtur, quod sacerdotes ad celebrandum te·
neantur.

sm> CONTRA est, quod dicit Ambrosius in quadam oratione: « Grave est,
quod ad mensam tuam mundo corde, et manibus innocentibus non venimus:
sed gravius est, si dum peccata metuimus, etiam sacrificium non reddamus».

Responnsso dicendum, quod quidam dixerunt, quod sacerdos potest
omnino a consecratione licite abstinere, nisi teneatur ex cura sibi commissa
celebrare populo, et sacramenta praebere. Sed hoc irrationabiliter dicitur,
quia unusquisque tenetur uti gratia sibi data, cum fuerit opportunum, secun-
dum illud 2. ad Corinth. 6.: Exhortamur, ne in vacuum gratiam Dei recipiatis.
Opportunitas autem sacrificium offerendi non solum attenditur per compa-
rationem ad fideles Christi, quibus oportet sacramenta ministrari, sed princi-
paliter per comparationem ad Deum, cui consecratione hujus: sacramenti
sacrificium offertur: unde sacerdoti, etiamsi non habeat curam animarum,
non licet omnino a celebratione cessare; sed saltem videtur, quod celebrare
teneatur in praecipuis festis, et maxime inillis diebus, in quibus fideles com-
municare consueverunt. Et hinc est, quod 2. Machab. 4. contra quosdam sa-
cerdotes dicitur, quod jam non circa altam's officia dediti erant, contempto templo,
et sacrificiis neglectis.

An numm ergo dicendum, quod alia sacramenta perficiuntur in usu fi-
delium3 et ideo in aliis ministrare non tenetur, nisi ille qui super fideles
susci it curam: sed hoc sacramentum perficitur in consecratione Euchari-
Sti'ae, i'n qua sacrificium Deo offertur, ad quod sacerdos obligatur Deo ex
ordine jam suscepto.

