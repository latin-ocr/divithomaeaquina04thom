168 QUAESTIO XVI. ARTICULUS VIII.

ARTICULUS VIII. 107
UTRUM HAEC SIT VERA: efflusi-us EST CREATURA.

(Infr. q. 20. art. 1. ad Ι. et part. r. q. 41. art. 3. corp. et ad 4.
et 3. Dist. 4. q, 2. art. 2. ad 4. et Dist. 11. q. I. art. 2. et Dist. 21. q.1. art. 3. ad 2.
et lib. 4²Contr. g. cap. 48. et Veri. q. 29. art. 1. ad 1.
et opusc. 2. cap. 233. etr. Corj. 15. lect. 3.).

AD OCTAVUM sic proceditur. Videtur, quod haec sit vera: Christus est crea—
tura: dicit enim Leo Papa (quid simile hab. serm. 3. Pentecost.).· «Nova, et
inaudita conventio: Deus, qui est, et erat, fit creatura »z sed illud potest prae-
dicari de Christo, quod filius Dei factus est per Incarnationem; ergo haec est
vera: Christus est creatura.

2. PRAETEREA. Proprietates utriusque naturae possunt praedicari de hypo-
stasi communi utriusque naturae, quocumque nomine significetur, ut supra
dictum est (art. 5. huj. q.).· sed proprietas humanae naturae est esse creatu-
ram, sicut et proprietas divinae naturae est esse creatorem; ergo utrumque
potest dici de Christo, scilicet quod sit creatura, et quod sit increatus, et
creator.

3⁴. PRAETEREA. Principalior pars hominis est anima, quam corpus: sed
Christus ratione corporis, quod de Virgine traxit, dicitur esse simpliciter natus
de Virgine3 ergo ratione animae, quae creata est a Deo, debet simpliciter
dici, quod Christus sit creatura. ·

SED CONTRA est, quod Ambros. dicit in lib. 1 de Trinit. (seu de Fide ad
Gratian. cap. 7.) (ε Numquid dicto factus est Christus? numquid mandato
creatus est Christus? » quasi dicat: Non: unde subdit: « Quomodo autem
creatura in Deo esse potest? etenim Deus naturae simplicis est, non con·
junctae »3 ergo haec non est concedenda: Christus est creatura.

RESPONDEO dicendum, quod, sicut Hieron. dicit: ex verbis inordinate pro-
latis incurriturrhaeresix unde cum haereticis nec nomina debemus habere
communia, ne eorum errori favere videamur: A-riani autem haeretici Chri-
stum dixerunt esse creaturam, et minorem Patre, non solum ratione humanae
naturae, sed etiam ratione divinae personae; et ideo non est absolute dicen-
dum, quod Christus sit creatura, vel minor Patre: sed cum determinatione,
scilicet secundum humanam naturam. Ea vero, de quibus suspicari non po·
test, quod divinae personae conveniant secundum seipsa, possunt simpliciter
dici de Christo ratione humanae naturae: sicut simpliciter dicimus, Christum
esse passum, mortuum, et sepultum3 sicut etiam in rebus corporalibus, et
humanis, ea quaein dubitationem venire possunt an conveniant toti, vel parti,
si insunt alicui parti, non attribuimus toti simpliciter, idest sine determina·
tione3 non enim dicimus, quod Aethiops est albus, sed quod est albus secun-
dum dentes; dicimus autem absque determinatione, quod est crispus; quia
hoc non potest ei convenire nisi secundum capillos.

An PR1MUM ergo dicendum, quod aliquando sancti Doctores causa bre-
vitatis, determinatione omissa, nomine creaturae-utuntur circa Christum: est
tamen in eorum dictis subintelligenda determinatio, inquantum homo,

An SECUNDUM dicendum, quod omnes proprietates humanae naturae, sicut
et divinae, possunt aequaliter dici de Christ03 unde et Damasc. dicit in 3. lib.

