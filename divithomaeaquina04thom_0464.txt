460 QUAESTIO 1.1v. ART1cutus 1v.

ResPONDEo dicendum, quod conveniens fuit, animam Christi in resurre-
ctione corpus cum cicatricibus resumere. Primo quidem propter gloriam
ipsius Christi; dicit enim Beda super Lucam (cap. 97. secundum ejus ordinem),
quod «non ex impotentia curandi cicatrices servavit, sed ut in perpetuum
victoriae suae circumferat triumphum »3 unde et August. dicit in 22. de Civ.
Dei (cap. 20. in princ), quod «fortassis in illo regno in corporibus martyrum
videbimus vulnerum cicatrices, quae pro Christi nomine pertulerunt, non
enirn deformitas in eis, sed dignitas erit; et quaedam, quamvis in corpore,
non corporis, sed virtutis pulchritudo fulgebit »z secundo ad confirmandum
corda discipulorum circa fidem suae resurrectionis: tertio, ut Patri pro nobis
supplicans, quale genus mortis pro homine pertulerit, semper ostendat : quarto,
ut sua morte redemptis, quam misericorditer sint adJuti, propositis ejusdem
mortis indiciis, insinuet: postremo, ut in judicio, quarn juste damnentur, ibidem
denuntiet. Unde, sicut August. dicit in libro 2. de Symbolo (cap. 8. ante med),
«sciebat Christus, quare cicatrices in suo corpore servaret; sicut enim de-
monstravit Thomae non credenti, nisi tangeret, et videret: ita etiaminimicis
vulnera demonstraturus est sua, ut convincens eos veritas dicat. Ecce ho-
minem, quern crucifixistis; videtis vulnera, quae inflixistis3 agnoscitis latus,
quod pupugistis, quoniam per vos, et propter vos apertum est, nec tamen in-
trare voluistis».

AD PRIMUM ergo dicendum, quod cicatrices illae, quae in corpore Christi
permanserunt, non pertinent ad corruptionem, vel defectum, sed ad majo-
rem cumulum gloriae, inquantum sunt quaedam virtutis insignia ; et in illis
locis vulnerum quidam specialis decor apparebit.

AD SECUNDUM dicendum, quod quamvis illa apertura vulnerum sit cum
quadam solutione continuitatis, totum tamen hoc recompensatur per maj0rem
decorem gloriae, ut corpus non sit minus integrum, sed magis perfectum.
Thomas autem non solum vidit, sed etiam vulnera tetigit: quia, ut dicit Leo
Papa (id habet August. serm. 56. in append. de Diversis, ante med), α suffecit
ei ad fidem propriam, vidisse quod viderat: sed nobis operatus est, ut tan-
geret quem videbat».

AD TERTIUM dicendum, quod Christus in suo corpore voluit cicatrices
vulnerum remanere, non solum ad certificandum discipulorum fidem, sed
etiam propter alias rationes, ex quibus apparet, quod semper in ejus corpore
cicatrices illae remanebunt: quia, ut August. dicit ad Consentium de Resurre-
ctione carnis (epist. 146. paulo α princ. ), « Domini corpus in coelo esse credo,
ut erat quando ascendit in coelum »ς et Gregorius 14. Moral. (cap. 29. anto:
med.) dicit, quod « si quid in corpore Christi post resurrectionem potuit im·
mutari, contra veridicam Pauli sententiam, post resurrectionem Dominus
rediit in mortem; quod quis dicere vel stultus praesumat, nisi qui veram
carnis resurrectionem denegat? » Unde patet, quod cicatrices, quas Christus
post resurrectionem in suo corpore ostendit, nunquam postmodum ab iuius
corpore sunt remotae.

