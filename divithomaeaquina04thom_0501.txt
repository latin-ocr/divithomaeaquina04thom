ouansrxo mx. anncums v. ⁴ “ 497

An TERTmM dicendum, quod licet praemium, vel poena corporis depen-
deat ex praemio, vel poena animae3 tamen quia anima non est mutabilis nisi
per accidens, propter corpus, statim separata a corpore habet statum immu-
tabilem, et accipit suum judicium: sed corpus remanet mutabilitati subje-
ctum usque ad finem temporis: et ideo oportet, quod tunc recipiat suum
praemium, vel poenam in finali judicio.

ARTICULUS VI. 325

UTRUM JUDICIARIA POTESTAS CHRISTI SE EXTENDAT AD ANGELOS.

AD SEXTUM sic proceditur. Videtur, quod potestas Christi judiciaria non
se extendat ad angelos: angeli enim tam boni, quam mali judicati sunt a
principio mundi, quando quibusdam cadentibus per peccatum, alii sunt in
beatitudine confirmati: sed illi, qui judicati sunt, non indigent iterum judi-
cari; ergo potestas judiciaria Christi non se extendit ad angelos,

2. PRAETEREA. Non est ejusdem judicare, et judicari: sed angeli venient
cum Christo judicaturi, secundum illud Matth. 25.: Cum venerit Filius homi-
nis in masestate sua, et omnes angeli cum eo ,⁰ ergo videtur, quod angeli non sint
judicandi a Christo.

3. PRAETEREA. Angeli sunt superiores aliis creaturis; si ergo Christus est
iudex non solum hominurn, sed etiam angelorum, pari ratione erit judex
omnium creaturarum: quod videtur esse falsum„ cum hoc sit proprium pro-
videntiae Dei, unde dicitur Job 34: Quem constituit alium super terram, aut
quem posuit super orbem, quem fabricatus est? Non ergo Christus est judex an-
gelorum.

SED CONTRA est, quod Apost. dicit 1. Cor. 6.: An nescitis, quoniam angelos
judicabimus? Sed sancti non judicabunt, nisi auctoritate Christi; ergo multo
magis Christus habet Judiciariam potestatem super angelos.

RESPONDEO dicendum, quod angeli subsunt judiciariae potestati Christi,
non solum quantum ad divinam naturam, prout est Verbum Dei, sed etiam
ratione humanae naturae: quod patet ex tribus: primo quidem ex propinqui-
tate naturae assumptae ad Deum3 quia, ut dicitur Heb. 2.: Nusquam angelos
apprehendit, sed semen Abrahae apprehendit, et ideo anima Christi magis est
repleta virtute Verbi Dei, quam aliquis angelorum3 unde et angelos illuminat,
sicut Dion. dicit 7. cap. Coel. Hier. (a med), unde de eis habet judicare:
secundo, quia per humilitatem passionis humana natura in Christo meruit
exaltari super angelos; ita, sicut dicitur Philip. 2.: Ut in nomine Iesu omne
genu flectatur, coelestium, terrestrium, et infernorum, et ideo Christus habet ju-
diciariam potestatem etiam super omnes angelos et bonos, et malos; in cujus
signum dicitur Apoc. 7. quod omnes angeli stabant in circuitu throni: tertio
ratione eorum, quae circa homines operantur, quorum Christus speciali quo-
dam modo est caput; unde dicitur Heb. 1.: Omnes sunt administratorii spiritus
in ministerium missi propter eos, qui haereditatem capiunt salutis. Subsunt autern
judicio Christi: uno quidem modo, quantum ad dispensationem eorum, quae
per ipsos aguntur: quae quidem dispensatio fit etiarn per hominem Christum,
cui angeli ministrabant, ut dicitur Matth. 4., et a quo daemones petebant, ut

“ in porcos mitterentur, ut dicitur Matth. 8.: secundo quantum ad alia acciden-

talia praemia bonorum angelorum, quae sunt gaudia, quae habent de salute
hominurn, secundum illud Luc. 15.: Gaudium erit coram angelis Dei super uno

S. Tuom: Summa Theologica. Vol. IV. 32

