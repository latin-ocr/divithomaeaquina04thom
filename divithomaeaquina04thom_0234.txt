230 QUAESTIO XXVI. ARTICULUS 1.

SED CONTRA est, quod dicitur 1. ad Timoth. 2.: Unus est mediator Dei, et.
hominum homo jesus Christus.

RESPONDEO dicendum, quod ad mediatoris officium proprie pertinet con-
jungere, et unire eos, inter quos est mediator, narn extrema uniuntur in me-
dio: unire autem homines Deo perfective quidem convenit Christo, per quem
homines sunt reconciliati Deo, secundum illud 2. ad Cor. 5.: Deus erat in
Christo, mundum reconcilians sibi: et ideo solus Christus est perfectus Dei, et
hominum mediator; inquantum per suam mortem humanum genuleeo re-
conciliavit: unde cum Apostolus dixisset: Mediator Dei, et hominum homo Chri-
stus Jesus, subjunxit: Qui dedit semetipsum redemptionem pro omnibus.- nihil
tamen prohibet, aliquos alios secundum quid dici mediatores inter Deum, 'et
homines,'prout scilicet cooperantur ad unionem hominum cum Deo dispo·
sitive, vel ministerialiter.

AD PRIMUM ergo dicendum, quod prophetae, et sacerdotes veteris Testa·
menti dicti sunt mediatores inter Deum, et homines dispositive, et ministe-
rialiter; inquantum scilicet praenuntiabant, et praefigurabant verum et per-
fectum Dei et hominum mediatorem: sacerdotes vero novi Testamenti
possunt dici mediatores Dei, et hominum, inquantum sunt ministri veri me·
diatoris, vice ipsius salutaria sacramenta hominibus exhibentes.

AD SECUNDUM dicendum, quod angeli boni, ut August. dicit in 9. de Civ.
Dei (cap. 13. a med), non recte possunt dici mediatores inter Deum, et ho·
mines: « cum enim utrumque habeant commune cum Deo, et beatitudinem,
et immortalitatem, nihil autem horum cum hominibus miseris, et morta-
libus, quomodo non potius remoti sunt ab hominibus, Deoque coniuncti,
quam inter utrosque medii constituti? » Dionys. tamen dicit, eos esse me-
dios, quia secundum gradum naturae sunt infra Deum, et supra homines con·
stituti, et mediatoris officium exercent, non quidem principaliter, et perfective,
sed ministerialiter, et dispositive; unde Matth. 4. dicitur, quod accesserunt an-
geli, et ministrabant ei, scilicet Christo; daemones autem habent communem
cum Deo immortalitatem, cum hominibus autem miseriam: ad hoc enimse
interponit medium daemon immortalis, et miser, ut ad immortalitatem bea-
tam transire non sinat, sed perducat ad miseriam immortalem; unde est
sicut malus medius, qui separat amicos; Christus autem habuit communem
cum Deo beatitudinem, cum hominibus autem mortalitatem: et ideo ad hoc
se interposuit medium, ut mortalitate transacta, et ex mortuis faceret im·
mortales (quod in se resurgendo monstravit), et ex miseris beatos.efficeret;
unde nunquam ipse decessit: et ideo ipse est bonus mediator, qui reconci-
liat inimicos.

‘An TERTIUM dicendum, quod Spiritus Sanctus, cum sit per onmia Deo
aequaliS, non potest dici medius, vel mediator inter Deum, et homines: sed
solus Christus, qui licet secundum divinitatem aequalis sit Patri, tamen se·
cundum humanitatem minor est Patre, ut supra dictum est (q. 20. art. 1.)‚·
unde super illud ad Gal. 3.: Mediator· unius non est, dicit Gloss.: t< Christus
est mediator, non Pater, nec Spiritus Sanctus »: dicitur autern Spiritus Sanctus
interpellare pro nobis, quia ipse interpellare nos facit.

