 

Quaesrro Lxxm. aaa-murus vt. 713

SBD CONTRA est, quod Dominus dicit Joan. 6.: Hic est panis da coelo descen-
dat-5, ut si quis ex ipso manducaverit, non moriatur ,· quod quidem manifestum
est non intelligi de morte corporali3 ergo intelligitur, quod hoc sacramentum
praeservet a morte spirituali, quae est per peccatum.

Responnno dicendum, quod peccatum est quaedam spiritualis mors ani-
mae3 unde hoc modo praeservatur aliquis a peccato futuro, quo praeserva-
tur corpus a morte futura. Quod quidem fit dupliciter: uno modo, inquantum
natura hominis interius roboratur contra interiora corruptiva3 et sic praeser-
vatur a morte per cibum, et medicinam: alio modo per hoc, quod munitur
contra exteriores impugnationes; et sic praeservatur per arma, quibus mu-
nitur corpus. Utroque autern modo hoc sacramentum praeservat a peccato:
nam primo quidem per hoc quod Christo conjungit per gratiam, roborat
spiritualem vitam hominis, tanquam spiritualis cibus, et spiritualis medicina,
secundum illud Psalm. 103.: Panis cor hominis confirmat ; et August. dicit
super Joan. (tract. 26. a med.) .· « Securus accede, panis est, non venenum »z

· alio modo, inquantum est quoddam signum passionis Christi, per quam victi

sunt daemones, repellit omnem daemonum impugnationem3 unde Chrysost.
dicit super Joan. (hom. 45. a med.): <t Ut leones flammam spirantes, sic ab
ina mensa discedimus terribiles effecti diabolo ».

AD PRIMUM ergo dicendum, quod effectus hujus sacramenti recipitur in
homine secundum hominis conditionem; sicut contingit de qualibet causa
activa, quod ejus effectus recipitur in materia secundum modum materiae.
Homo autem in statu viae est hujus conditionis, quod liberum arbitrium ejus
potest flecti in bonum, et malum: unde licet hoc sacramentum, quantum est
de se, habeat virtutem praeservativam a peccato, non tamen aufert homini
possibilitatem peccandi.

An SECUNDUM dicendum, quod etiam charitas, quantum est in se, prae-
servat hominem a peccato, secundum illud Rom. 13.: Dilectio proximi ma-
lum ‘non operatur ,· sed ex mutabilitate liberi arbitrii contingit, quod aliquis
post habitam charitatem peccat, sicut et post susceptionem hujus sacra·
menti.

AD TER'HUM dicendum, quod licet hoc sacramentum non directe ordi-
netur ad diminutionem fomitis, diminuit tamen fomitem ex quadam conse-
quentia, inquantum auget charitatem3 quia, sicut Aug. dicit in lib. 83. QQ.
(q. 36. a princ.)‚ « augmentum charitatis est diminutio cupiditatis n. Di·
recte autem confirmat cor hominis in bono, per quod etiam praeservatur
homo a peccato.

ARTICULUS VII. 476
UTRUM Hoc SACRAMENTUM Paosrr ALIIS, QUAM suMENTmUS.

(Supr. q. 78. art. 3. ad 8. et praes. q. art. 5. corp.
et 4. Dist. 12. q. 2. art. 2. q. 2. ad 4. et Dist. 45. q. 2. art. 3. q. 1. ad 3.
et Joan. 6. lect. 6. fin. ).

ΑΒ εΕΡΤΙΜυΜ sic proceditur. Videtur, quod hoc sacramentum non prosit
nisi sumenti: hoc enim sacramentum est unius generis cum aliis sacramen-
tis, utpote aliis condivisum: sed alia sacramenta non prosunt nisi sumen-
tibus, sicut effectum baptismi non suscipit nisi baptizatus; ergo nec hoc sa-
cramentum prodest aliis, nisi sumenti.

