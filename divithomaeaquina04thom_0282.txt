278 QUAESTIO xxxn. ARTICULUS 11.

nascatur scilicet Christus secundum corpus, divinitate ingrediente pro se·-
mine »z et Damasc. dicit in 3. lib. (Orth. Fid. cap. 2. a princ.): « obumbravit
super ipsam Dei sapientia, et virtus, velut divinum semen »z sed hoc de fa-
cili solvitur: quia secundum quod in semine intelligitur virtus activa, sic
Chrysostomus, et Damascenus comparant semini Spiritum Sanctum, vel
etiam Filium, qui est virtus Altissimi: secundum autem quod in semine in·
telligitur substantia corporalis, quae in conceptione transmutatur, negat Hie-
ronymus, Spiritum Sanctum fuisse pro semine.

AD TERTIUM dicendum, quod, sicut August. dicit in Enchirid. (cap. 40.),
non eodem modo dicitur Christus conceptus, aut natus de Spiritu Sancto, et
de Maria Virgine, nam de Maria Virgine materialiter, de Spiritu Sancto vero
effective3 et ideo non habuit hic locum commixtio.

ARTICULUS III. . ’ 178

UTRUM spmrrus SANCTUS mct DEBEAT PATERcmus‘m
SECUNDUM CARNEM. ’

(3. Dist. 4. q. 1. art. 2. q. 1. et q. 2. ad 1. et 4. et in expos. lit. ad 2.
et lib. 4. Contr. g. cap. 47. et opusc. 3. cap. 223).

AD TERTIUM sic proceditur. Videtur, quod Spiritus Sanctus debeat dici
pater Christi secundum humanitatem3 quia secundum Philos. in lib. 1. de
Generatione Animalium (cap. 2.) pater dat principium activum in genera·
tione, mater vero ministrat materiam: sed B. Virgo dicitur mater Christi,
propter materiam quarn in conceptione ejus ministravit3 ergo videtur, quod
etiam Spiritus Sanctus possit dici pater ejus, propter hoc quod fuit princi·
pium activum in conceptione ipsius.

2. PRAETEREA. Sicut mentes aliorum Sanctorum formantur per Spiritum
Sanctum; ita etiam corpus Christi est per Spiritum Sanctum formatum: sed
alii Sancti propter praedictam formationem dicuntur filii totius Trinitatis, et
per consequens Spiritus Sancti; videtur ergo, quod Christus debeat dici
filius Spiritus Sancti, inquantum corpus ejus est a Spiritu Sancto formatum.

3. PRAETEREA. Deus dicitur pater noster secundum hoc quod nos fecit,
secundum illud Deuter. 32.: Nonne ipse est pater tuus, qui possedit, et fecit, et
creavit te? Sed Spiritus Sanctus fecit corpus Christi, ut dictum est (art. ι.
huj. q.) ,· ergo Spiritus Sanctus debet dici pater Christi secundum corpus ab
ipso formatum.

SED CONTRA est, quod August. dicit in Enchir. (cap. 40.): ι( Natus est
Christus de Spiritu Sancto non sicut filius, et de Maria Virgine sicut filius n.

REsponm-:o dicendum, quod nomina paternitatis, et maternitatis, et filia-
tionis generationem consequuntur3 non tamen quamlibet, sed proprie gene-
rationem viventium, et praecipue animalium: non enim dicimus, quod ignn
generatus sit filius ignis generantis, nisi forte secundum metaphoram: sed
hoc solum dicimus in animalibus, quorum generatio est magis perfecta: nec
tamen omne quod in animalibus generatur, filiationis accipit nomem sed
solum illud, quod generatur in similitudinem generantis; unde, sicut August.
dicit (in Enchir. cap. 39.), non dicimus, quod capillus qui nascitur ex ho·
mine, sit filius hominis; nec etiam dicimus, quod homo qui nascitur sit
silius seminis; quia nec capillus habet similitudinem hominis, nec homo qui

ς
.
Ξ
⁴3
i

