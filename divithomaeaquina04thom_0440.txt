436 QUAESTIO m. annotinus 111.

sed ad ostensionem virtutis divinae voluit corpus illud incorruptum perma-'
nere; unde Chrysost. dicit (in demonstrat. quod Deus sit contr. Gentil. pamm
ante med), quod ε( viventibus aliis hominibus, his scilicet qui egerunt strenue,
arrident propria gesta: his autem pereuntibus, pereunt: sed in Christo est
totum contrarium; nam ante crucem omnia sunt moesta, et infirma: ut au·
tem crucifixus est, omnia clariora sunt facta3 ut noscas,non purum hominem
crucifixum >›.

AD PmMUM ergo dicendum, quod Christus, cum non esset subjectus pec·
cato, neque morti erat obnoxius, neque incinerationi: voluntarie tamen mor-
tem sustinuit propter nostram salutem, secundum rationes supradictas (q.
praec. art. 1.).· si autem corpus ejus fuisset putrefactum, vel resolutum, ma—
gis hoc fuisset in detrimentum salutis humanae, dum non crederetur in eo
esse virtus divina: unde ex persona ejus in Ps. 29. dicitur: Quae utilitas in
sanguine meo, dum descendo in corruptionem? quasi dicat: « Si corpus meum
putrescat perdetur effusi sanguinis utilitas » (Glos. ord. August.).

AD SECUNDUM dicendum, quod corpus Christi quantum ad conditionem
naturae passibilis putrefactibile fuit, licet non quantum ad meritum putrefa-
ctionis, quod est peccatum: sed virtus divina corpus Christi a putrefactione
praeservavit, sicut et resuscitavit a morte.

AD TERTIUM dicendum, quod Christus de sepulchro resurrexit virtute di-
vina, quae nullis terminis coarctatur3et ideo hoc quod a sepulchro surrexit
sufficiens argumentum fuit, quod homines erant resuscitandi virtute divina
non solum de sepulchris, sed etiam de quibuscumque cineribus.

ARTICULUS IV. γ , 285

UTRUM CHRISTUS FUERIT IN SEPULCHRO SOLUM UNA DIE,
ET DUABUS NOCTIBUS.

(Infr. q. 52. art. 4. corp. et q. 53. art. 2. corp. et opusc. 2. cap. 235.
et opusc. 60. cap. 20. et r. Cor. 15. lect. 1.).

AD QUARTUM sic proceditur. Videtur, quod Christus non fuerit in sepulchro
solum una die, et duabus noctibus: dicit enim ipse Matth. 12.: Sicut fuit Jonas
in ventre ceti tribus diebus, et tribus noctibus ,· ita Filius hominis erit in corde terrae
tribus diebus, et tribus noctibus: sed in corde terrae fuit in sepulchro existens;
non igitur fuit in sepulchro solum una die, et duabus noctibus,

2. PRAETEREA. Gregor. dicit in hom. Paschali (quae est 21. in Evang. ad
fin), quod « sicut Samson abstulit media hocte portas Gazae3 ita Christus
media nocte auferens portas inferni resurrexit »ε sed postquam resurrexit,
non fuit in sepulchro; ergo non fuit in sepulchro duabus noctibus integris.

3. PRAETEREA. Per mortem Christi lux praevaluit tenebrist sed nox ‘ad
tenebras pertinet, dies autem ad lucem; ergo convenientius fuit, quod corpus
Christi fuerit in sepulchro duobus diebus, et una nocte, quam e converso.

SED CONTRA est, quod, sicut Aug. dicit in 4. de Trinit. (cap16. a med),
« a vespere sepulturae usque ad diluculum resurrectionis triginta sex horae
sunt, idest nox tota cum die tota, et nocte tota ».

Respounsso dicendum, quod ipsum tempus, quo Christus in sepulchro
mansit, effectum mortis ejus repraesentat: dictum est autem supra (q. praec.
art. 6.)‚ quod per mortem Christi liberati sumus a duplici morte, sciliceta

’ Mna-mma. ff. r

