324 QUAESTIO XXXVIII· ARTICULUS 111.

quod baptizabat, et praedicabat baptismum poenitentiae in remissionem pec-

catorum, non ideo quia hoc ipse perficeret, sed quia praeparando ad hoc
homines disponebat.

AD SECUNDUM dicendum, quod illa confessio peccatorum non fiebat ad
remissionem peccatorum statim per baptismum Joannis exhibendam, sed con-
sequendam per poenitentiam consequentem, et per baptismum Christi, ad
quem poenitentia illa praeparabat.

AD TERTHJM dicendum, quod circumcisio instituta erat ad remedium ori-
ginalis peccati: sed baptismus Joannis ad hoc non erat institutus, sed solum
erat praeparatorius ad baptismum Christi, ut dictum est (in corp. et art 1. huj. q .),·
s teramenta autem ex vi institutionis suum habent effectum.

ARTICULUS [V. 21 1

UTRUM ALII, PRAETER CHRISTUM,
BAPTISMO JOANNIS BAPTIZARI DEBUERINT.

(4. Dist. 2. q. 2. art. 3. q. 2.). '³

AD QUARTUM sic proceditur. Videtur, quod baptismo Joannis solus Chri'

stus debuerit baptizari; quia, sicut dictum est (art. 1. huj. q .), ad hoc Joannes
baptizavit, ut Christus baptizaretur; sicut August. dicit superJoannern (tract 13.
ante med.).· sed quod est proprium Christo, non debet aliis convenire3 ergo
nulli alii debuerunt illo baptismo baptizari.

2. PRAETEREA. Quicumque baptizatur, aut accipit aliquid a baptismo, aut
baptismo aliquid confert: sed a baptismo Joannis nullus aliquid accipere
poterat3 quia in eo gratia non conferebatur, ut dictum est (art. praec.) ‚· nec
aliquis baptismo aliquid conferre poterat, nisi Christus, qui tactu mundissimae
suae carnis aquas sanctificavit; ergo videtur, quod solus Christus baptismo
Joannis debuerit baptizari.

3. PRAETEREA. Si alii illo baptismo baptizabantur, hoc non erat, nisi ut
praeparentur ad baptismum Christi: et sic conveniens videbatur, quod sicut
baptismus Christi omnibus confertur, et magnis, et parvis, et Gentilibus, et
Judaeis, ita etiarn et baptismus Joannis conferretur: sed non legitur, quod ab
eo pueri baptizarentur, nec etiam Gentiles: dicitur enim Marci 1.', quod
egrediebantur ad illum Hierosolymitae universi, et baptizabantur ab illo, · ergo
videtur, quod solus Christus a Joanne debuerit baptizari

SED CONTRA est, quod dicitur Luc. 3: Factum est, cum baptizaretur omnis
populus, et Iesu baptizato, et orante, aperti sunt coeli.

RESPONDEO dicendum, quod duplici de causa oportuit alios a Christo
baptizari baptismo Joannis; primo quidem, ut August. dicit super Joann.
(ιι-,αα 4. a med. et tract. 5. inter princ. et med .,) « quia si solus Christus ba·
ptismo Joannis baptizatus esset, non deessent qui dicerent, baptismumJoannis‚
quo Christus est baptizatus, digniorem esse baptismo Christi, quo alii bapti·
zantur » · ,secundo, quia oportebat per baptismum Joannis alios ad baptismum
Christi praeparari, sicut dictum est (art 1. et3. huj, q..)

AD PRIMUM ergo dicendum, quod non propter hoc solum fuit Joannis
baptismus institutus, ut Christus baptizaretur, sed etiam propter alias causas,
ut dictum est (art. r. huj. q ..·) et tamen si ad hoc solum esset institutus, ut
Christus eo baptizaretur, oportebat praedictum inconveniens vitari, aliis hoc

baptismo baptizatis.

 

