668 QUAESTIO Lxxv. Ana-mutus v111.

AD TERTIUM dicendum, quod in hac conversione sunt plura difficiliora
quam in creatione, in qua hoc solum difficile est, quod aliquid sit ex nihilo,
quod tamen pertinet ad proprium modum productionis primae causae, quae
nihil aliud praesupponit: sed in hac conversione non solum est difficile, quod
hoc totum convertitur in illud totum, ita quod nihil prioris remaneat (quod
non pertinet ad communem modum productionis alicujus causae); sed etiam
habet hoc difficile, quod accidentia remaneant, corrupta substantia, et multa
alia, de quibus in sequentibus agetur: tamen verbum conversionis recipitur
in hoc sacramento, non autem in creatione, sicut dictum est (in corp. art).

AD QUARTUM dicendum, quod, sicut dictum est (in corp), potentia per-
tinet ad subJectum, quod non est accipere in hac conversione, et ideo non
conceditur, quod panis possit esse corpus Christi; non enim haec conversio fit
per potentiam passivam creaturae, sed per solam potentiam activam creatoris.

QUAESTIO LXXVI.

DE MODO· Quo CHRISTUS EST IN Hoc SACRAMENTO,
⁵ IN OCTo ARTICULOS DIVISA.

Deinde considerandum est de modo quo Christus existit in hoc sacramento,

Et circa hoc quaeruntur octo.

Primo. Utrum totus Christus sit sub hoc sacramento.

Secundo. Utrum totus Christus sit sub utraque specie sacramenti.

Tertio. Utrum totus Christus sit sub qualibet parte specierum.

Quarto. Utrum dimensiones corporis Christi totae sint in hoc sacramento.

Quinto. Utrum corpus Christi sit in hoc sacramento localiter.

Sexto. Utrum corpus Christi moveatur ad motum hostiae, vel calicis post
consecrationem.

Septimo. Utrum corpus Christi, prout est in hoc sacramento, possit videri
ab aliquo oculo saltem glorificato.

Octavo. Utrum verum corpus Christi remaneat in hoc sacramento, quando
miraculose apparet sub specie pueri, vel carnis.

ARTICULUS Ι. 448
UTRUM TOTUS CHRISTUS CONTmEATuR sun Hoc SACRAMENTO.

(Infr. q. 79. art. 1. ad 3. et 4. Dist. 10. art. 2. et Quodl. 7. art. 8.
et Joan. 6. lect, 6. fin).

An PRIMUM sic proceditur. Videtur, quod non totus Christus contineatur
sub hoc sacramento: Christus enim incipit esse in hoc sacramento per con·

versionem panis, et vini, sicut dictum est (q. praec. art. 4.).· sed manifestum y

est, quod panis, et vinum non possunt converti neque in divinitatem Christi,

