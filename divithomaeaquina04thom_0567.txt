QUABSTIO var. annotinis v111. 563

·’ 2. Puni-num. Sacramenta ex mandato Christi efficaciam habent: sed
trina immersio est ex mandato Christitscribit enim Pelagius papa Gaudentio
episcopo (et hab. cap..· Multi sunt, De Consecrat. Dist. 4.).· α Evangelicum
praeceptum, ipso Domino Deo, et Salvatore nostro Jesu Christo tradente,
nos admonet, in nomine Trinitatis trina immersione sanctum baptismum
unicuique tribuere >›; ergo sicut baptizare in nomine Trinitatis est de neces-
sitate baptismi, ita etiam baptizare trina immersione videtur esse de neces·
sitate baptismi. Δ

3. PRAETEREA. Si trina immersio non sit de necessitate baptismi, ergo ad
primam immersionem aliquis baptismi consequitur sacramentum3 si ergo
addatur secunda, vel tertia, videtur quod secundO, vel tertio baptizetur: quod
est inconveniens3 non ergo una immersio sufficit ad sacramentum baptismi,
sed trina immersio videtur esse de necessitate ipsius.

“ SED CONTRA est, quod Greg. dicit scribens Leandro episcopo (in Regist.
lib. 1. epist. 41. a med.).· « Reprehensibile esse nullatenus potest, infantem in
baptismate vel ter, vel semel immergere: quoniam et in tribus immersionibus
personarum Trinitas, et in una potest Divinitatis singularitas designari ».

RESPONDEO dicendum, quod, sicut prius dictum est (hrt. praec. ad 1.), ad
baptismum per se requiritur ablutio aqua-e, quae est de necessitate sacramenti:
modus autem ablutionis per accidens se habet ad sacramentum: et ideo, sicut
ex praedicta auctoritate Gregorii patet, quantum est de se, « utrumque licite
fieri potest, scilicet et semel, et ter immergere »3 quia unica immersione si-
gnificatur unitas mortis Christi, et unitas Deitatis ; per trinam autem immer-
sionem significatur triduum sepulturae Christi, et etiam Trinitas personarum.
Sed diversis ex causis secundum ordinationem Ecclesiae quandoque institutus
est unus modus, quandoque alius; quia enim a principio nascentis Ecclesiae
quidam de Trinitate male sentiebant, Christum purum hominem esse aesti-
mantes, nec dici Filium Dei, et Deum nisi propter meritum eius, quod prae-
cipue fuit in morte, ideo non baptizabant in nomine TrinitatiS, sed in com-
memoratione mortis Christi, et una immersione3 quod reprobatum fuit in
primitiva Ecclesia: unde in Canonibus apost. (can. 49. Concil. et hab. cap. 79.
De Consecrat. Dist. 4.).· « Si quis praesbyter, aut episcopus non trinam im-
mersionem unius mysterii celebret, sed semel mergat in baptismate, quod
dari a quibusdam dicitur in morte Domini, deponatur; non enim nobis dixit
Dominus: In morte mea baptizate, sed: In nomine Patris, et Filii, et Spiritus
s Sancti n. Postmodum vero inolevit quorumdam schismaticorum, et haereti-
corum error homines rebaptizantium3 sicut de Donatistis August. narrat super
Joan. (tract. Π. a med. et lib. de Haeresib. haer. 69.); et ideo in detestationem
erroris eorum fuit statutum in Conc. Tolet. 4. (can. 6. et hab. cap. 85. De Consecr.
Dist. 4.), quod fieret una sola immersio: ubi sic legitur: « Propter vitandum
schismatis scandalum, vel haeretici dogmatis usum, simplam teneamus ba-
ptismi immersionem »: sed, cessante tali causa, communiter observatur in
baptismo trina immersio: et ideo graviter peccaret aliter baptizans, quasi
ritum. Ecclesiae non observans; nihilominus tamen esset baptismus.

AD PRtMUM ergo dicendum, quod Trinitas est sicut agens principale in
baptismo: similitudo autem agentis pervenit ad effectum secundum formam,
et non secundum materiam: et ideo significatio Trinitatis fit in baptismo per
verba formae: nec est de necessitate, quod significetur Trinitas per usum
materiae3 sed hoc fit ad majorem expressionem, Similiter etiam mors Christi

t figuratur sufficienter in unica immersione: triduum autem sepulturae non est

 

