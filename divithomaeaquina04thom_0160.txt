156 QUAEST10 xv. ARTIcutus 1x.

talis appetitus est sine peccato, immo est laudabilis; puta cum aliquis 'appe-
tit vindictam secundum ordinem justitiae: et hoc vocatur ira per zelum:
dicit enim Aug. super Joan. (tract. ιο. aliquant. a med.) quod « zelo domus
Dei comeditur, qui omnia perversa quae videt, satagit emendare; si emen·
dare non potest, tolerat, et gemit»; et talis ira fuit in Christo.

AD PRIMUM ergo dicendum, quod, sicut Greg. dicit 5. Moral. (cap. 30.),
ira dupliciter se habet in homine: quandoque enim praevenit rationem, et
trahit eam secum ad operandum3 et tunc proprie ira dicitur operari, nam ope-
ratio attribuitur principali agenti3 et secundum hoc intelligitur, quod ira viri,
justitiam Dei non operatur.- quandoque vero ira sequitur rationem, et est
quasi instrumentum ipsius; et tunc operatio, quae est justitiae, non attribui-
tur irae, sed rationi.

AD SECUNDUM dicendum, quod ira, quae transgreditur ordinem rationis,
opponitur mansuetudini, non autem ira quae est moderata, et ad medium
reducta per rationem: nam mansuetudo medium tenet in ira.

AD TERTIUM dicendum, quod in nobis secundum naturalem ordinem po-
tentiae animae mutuo se impediunt; ita scilicet quod cum unius potentiae
operatio fuerit intensa, alterius operatio debilitetur: et ex hoc procedit, quod
motus irae, etiamsi sit secundum rationem moderatus, utcumque impedit· ocu·
lum animae contemplantis : sed in Christo per moderationem divinae virtutis
unicuique potentiae permittebatur agere, quod erat ei propriu-m, ita quod una
potentia ex alia non impediebatur3 et ideo sicut delectatio mentis contem-
plantis non impediebat tristitiam, vel dolorem inferioris partis: ita etiam e
converso passiones inferioris partis in nullo impediebant actum rationis.

ARTICULUS X. 99
UTRUM CHRISTUS SIMUL FUERIT VIATOR, ET COMPREHENSOR.

(3. Dist. 14. art. 2. et Dist. 18. art. 2. et Veri. q. 26. art. 10.
et q. 29. art. 6. et Quodl. Ι. q. 2. art. 2. corp. et opusc. 2. cap. 238..
et opusc. 18. cap. 4.).

AD DECIMUM sic proceditur. Videtur, quod Christus non fuerit simul via·
tor, et comprehensor: viatori enim competit moveri ad finem beatitudinis,
comprehensori autem competit in fine quiescere: sed non potest eidem simul
convenire, quod moveatur ad finem, et quod quiescat in fine3 ergo non po-
tuit simul esse, quod Christus esset viator, et comprehensor. ’

2. PRAETEREA. Moveri ad beatitudinem, aut eam obtinere, non competit
homini secundum corpus, sed secundum animam (vide supp. q. 69. art. 2.),
unde August. dicit in Epistola ad Dioscorum (118. al. 56.) quod (ι ad inferio·
rem naturam, quae est corpus, redundat ab anima, non beatitudo quae pro·
pria est fruentis, et intelligentis, sed plenitudo sanitatis, idest incorruptionis
vigor ›> : sed Christus, licet haberet corpus passibile, tamen secundum mentem
plene Deo fruebatur3 non igitur Christus fuit viator, sed purus comprehensor.

3. PRAETEREA. Sancti, quorum animae sunt in coe10, et corpora in sepul-
chris, fruuntur quidem beatitudine secundum animam, quamvis eorum cor·
pora morti subjaceant: tamen non dicuntur viatores, sed solum comprehen-
sores; ergo pari ratione licet corpus Christi fuerit mortale3 quia tamen mens
ejus Deo fruebatur, videtur quod fuerit purus comprehensor, et nullo modo
viator.

