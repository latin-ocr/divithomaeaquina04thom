 

ouans-rm Lxxv. tumemus vn. 665

2instantanea: primo quidem, quia substantia corporis Christi, ad quam ter-
minatur ista conversio, non suscipit magis, neque minus: secundo, quia in hac
conversione non est aliquod subjectum, quod successive praeparetur: tertio,
quia agitur Dei virtute infinita.

AD Paruum ergo dicendum, quod quidam non simpliciter concedunt,
quod inter quaelibet duo instantia sit tempus medium. Dicunt enim, quod
hoc habet locum in duobus instantibus, quae referuntur ad eumdem motum,
ι non autem in duobus instantibuS, quae referuntur ad diversa: unde inter in-
stanS, quod mensurat finem quietis, et aliud instans, quod mensurat princi-
pium motus, non est tempus medium. Sed in hoc decipiuntur: quia unitas
temporis, et instantis, vel etiam pluralitas eorum non¹ accipitur secundum
quoscumque motus, sed secundum primum motum coeli, qui est mensura
omnis motus, et quietis. Et ideo alii hoc concedunt in tempore, quod men-
surat motum dependentem ex motu coeli: sunt autem quidam motus ex
motu coeli non dependentes, nec ab eo mensurati, sicut in 1. dictum est de
motibus angelorum (q. 53. art. 3.) ; unde inter duo instantia illis motibus re-
spondentia non est tempus medium. Sed hoc non habet ‘locum in proposito:
quia quamvis ista conversio secundum se non habeat ordinem. ad motum
coeli, consequitur tamen prolationem verborum, quam necesse est motu coeli
mensurari: et ideo necesse est, inter quaelibet duo instantia circa istam con-
versionem signata esse tempus medium. Quidam ergo dicunt, quod instans,
in quo ultimo est panis, et instans,in quo primo est corpus Christi, sunt quidem
duo per comparationem ad mensurata, sed sunt unum per comparationem
ad tempus mensurans; sicut cum duae lineae se contingunt, sunt duo puncta
ex parte duarum linearum, unum autem punctum ex parte loci continentis.
Sed hoc non est simile3 quia instans, et tempus particularibus motibus non
est mensura intrinseca, sicut linea, et punctum corporibus; sed solum extrin-
seca, sicut corporibus locus. Unde alii dicunt, quod est idem instans re, sed
aliud ratione: sed secundum hoc sequeretur, quod realiter opposita essent
simul, nam diversitas rationis non variat aliquid ex parte rei. Et ideo di-
cendum est, quod haec conversi0‚ sicut dictum est (in corp. art), perficitur
per verba Christi, quae a sacerdote proferuntur3 ita quod ultimum instans
prolationis verborum est primum instans, in quo est in sacramento corpus
Christi: in toto autem tempore praecedente est ibi substantia panis; cujus
temporis non est accipere aliquod instans proxime praecedens ultimum;
quia tempus non componitur ex instantibus consequenter se habentibus, ut
probatur 6. Physic. (a princ). Et ideo est quidem dare primum instans, in
quo est corpus Christi; non est autem dare ultimum instans, in quo sit
substantia panis‚· sed est dare ultimum tempus: et idern est in mutationibus
naturalibus, ut patet per Philos. in 8. Physic. (tex. 72.).

An SECUNDUM dicendum, quod in mutationibus instantaneis simul est
fieri, et factum esse; sicut simul est illuminari, et illuminatum esse: dicitur
enim in talibus factum esse, secundum quod jam est; fieri autem, secundum
“’ quod ante non fuit.

AD TERTmM dicendum, quod ista conversio, sicut dictum est (in resp.
ad. r.), fit in ultimo instanti prolationis verborum ; tunc enim completur ver-
borum significatio, quae est efficax in sacramentorum formis3 et ideo non
sequitur, quod ista conversio sit successiva.

