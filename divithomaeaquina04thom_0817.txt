 

QUAEsTto Lxxxvn. Ani-mutus 111. 813

AD SECUNDUM dicendum, quod omnia ista, quantum est de se, operantur
ad remissionem omnium peccatorum venialium: potest tamen impediri re·
missio quantum ad aliqua peccata venialia, quibus mens actualiter inhaeret3
sicut et per fictionem interdum impeditur effectus baptismi.

Ao TERTIUM dicendum, quod per praedicta tolluntur quidem peccata ve-
nialia quantum ad culpam, tum virtute alicujus satisfactionis, tum etiam vir-
tute charitatis, cujus motus per praedicta excitatur: non autem per quodlibet
praedictorum semper tollitur totus reatus poenae3 quia sic qui esset omnino
immunis a peccato mortali, aspersus aqua benedicta statim evolaret: sed
reatus poenae remittitur per praedicta secundum motum fervoris in Deum,
qui per praedicta excitatur, quandoque magis, quandoque autem minus.

ARTICULUS 1v.· 535

UTRUM VENIALE PECCATUM POSSIT REMITTI SINE MORTALI PECCATO.

(Infr. q. 90. art. 4. ad 3. et 4. Dist. 16. q. 2. art. 1. q. 2. et 3.).

AD QUARTUM sic proceditur. Videtur, quod veniale peccatum possit re-
mitti sine mortali, quia super illud Joan. 8.: Qui sine peccato est vestrum, pri-
masin illam lapidem mittat, dicit quaedam Gloss. (Aug. lib. de Vera, et falsa
poenit. cap. ult. a princ), quod «omnes illi erant in peccato mortali3 venialia
enim eis dimittebantur per caeremonias >›; ergo veniale peccatum potest re-
mitti sine mortali.

2. PRAETEREA. Ad remissionem peccati venialis non requiritur gratiae in-
fusio: requiritur autem ad remissionem mortalis; ergo veniale peccatum po·
test remitti sine mortali.

3. PRAETEREA. Plus distat peccatum veniale a mortali, quam ab alio ve-
niali:- sed unum veniale potest dimitti sine alio, ut dictum est (art. praec.
ad 2. et q. praec. art. 3.) ; ergo veniale potest dimitti sine mortali.

‘ sm> CONTRA est, quod dicitur Matth. 5.: Amen dico tibi, non exies inde,
scilicet ex carcere, in quem intruditur homo pro peccato mortali, donec reddas
novissimum quadrantem: per quem significatur veniale peccatum; ergo ve-
niale peccatum non remittitur sine mortali.

Rnspounzo dicendum, quod, sicut supra dictum est (q. praec. art. 3.), re-
missio culpae cujuscumque nunquam fit nisi per virtutem gratiae: quia, ut
Apostol. dicit Rom. 4., ad gratiam Dei pertinet, quod Deus alicui non imputet
peccatum; quod Gloss. (interl. sup. illud: Beatus vir, cui non imputavit, etc),
ibi exponit de veniali: ille autem qui est in peccato mortali, caret gratia Dei:
unde nullum veniale ei remittitur. ’

AD PRIMUM ergo dicendum, quod venialia ibi dicuntur irregularitates,
sive immunditiae, quas contrahebant secundum legem.

>An SECUNDUM dicendum, quod licet ad remissionem peccati venialis non
requiratur nova infusio habitualis gratiae, requiritur tamen aliquis gratiae
actus, qui non potest esse in eo, qui subjacet peccato mortali.

AD TERTIUM dicendum, quod peccatum veniale non excludit omnem
actum gratiae, per quem possunt omnia peccata venialia dimitti ; sed peccatum
mortale excludit totaliter habitum gratiae, sine quo nullum peccatum mor·
tale, vel veniale remittitur: et ideo non est similis ratio.

