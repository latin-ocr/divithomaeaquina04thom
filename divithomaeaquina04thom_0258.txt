25 4 QUAESTIO XXIX. XRTICULUS 11.

vocat conjugem, non enim virginitatis ereptio, sed conjugii testificatio, nu-
ptiarum celebratione declaratur ». Habuit tamen illud matrimonium etiam se-
, cundam perfectionem quantum ad prolis educationem: unde Aug-ust- dicitin
lib. 1. de Nupt.‚ et Concupiscentia (cap. Π. infin.) .· « Omne nuptiarum bonum
impletum est in illis parentibus Christi, proles, fides, sacramentum. Prolem
cognoscimus ipsum Dominum Jesum: fidem, quia nullum adulterium: sacra-
mentum, quia nullum divortium: solus ibi nuptialis concubitus non fuit a.
AD PRIMUM ergo dicendum, quod Hier. accipit ibi maritum ab acto ma-
trimonii consummati. ’ “

ι AD SECUNDUM dicendum, quod nuptias Hieron. vocat nuptialem concu-
bitum. ,

AD TERTIUM,dicendum, quod, sicut Chrysost. dicit super Matth. (hom. 1. in
op. imperf. sub fin. ): « Beata Virgo sic fuit desponsata Joseph, quod etiam
esset domi habita. Nam sicut in ea, quae in domo viri concipit, intelligitur
conceptio maritalis; sic in ea, quae extra domum concipit, est suspecta con-
junctio >³ ; et ita non esset sufficienter provisum famae Beatae Virginis per hoc,
quod fuit desponsata, nisi etiam fuisset domi habita: unde quod dicitur: Et
nolle eam traducere, melius intelligitur, idest «nollet eam diffamare in publi-
cum ›>, quam quod intelligatur de traductione in domum: unde et Evangelista
subdit, quod voluit occulte dimittere eam, quamvis tamen esset domi habita pro· ’
pter primam desponsationis fidem3 nondum tamen intervenerat solemnis ce-
lebratio nuptiarum: propter quod etiam nondum carnaliter convenerant:
unde, sicut Chrysost. dicit (hom. 4. in Matth. aliquant. a princ. et loc. sup. cit),
« non dicit Evangelista: Antequam duceretur in domum sponsi, etenim intus
Jam erat3 consuetudo enim fuit veteribus, multoties in domo desponsatas
habere ». Et ideo etiam Angelus dicit Joseph: Ne timeas accipere Marium con·
jugem tuam, idest : « Non timeas nuptias ejus solemniter celebrarem licet alii
dicant, quod nondum erat in domum inducta, sed solum desponsata: primum
tamen magis consonat Evangelio.

QUAESTIO XXX.

DE BEATAE MARIAE VIRGINIS ANNUNTIATIONE,
IN QUATUOR ARTICULOS DIVISA.

Deinde considerandum est de annuntiatione Beatae Virginis.

Et circa hoc quaeruntur quatuor.

Primo. Utrum conveniens fuerit ei annuntiari, quod in ea generandum erat.
Secundo. Per quem erat ei hoc annuntiandum. “
Tertio. Per quem modum ei annuntiari debebat.
Quarto. De ordine annuntiationis.

 

