246 QUAESTIO xxv111. ARTICULUS 11.

virginitatem» : secundo hoc est conveniens quantum ad effectum Incarnationis
Christi: nam ad hoc venit, ut nostram corruptionem tolleret: unde non fuit
conveniens, ut virginitatem matris nascendo corrumperet: unde August. dicit
in quodam serm. de Nativ. Dom. (seilicet ro. de Temp.): «Fas non erat, ut,
per ejus adventum violaretur integritas, qui venerat sanare corrupta »ε tertio
fuit conveniens, ne matris honorem nascendo diminueret, qui parentes prae-
ceperat honorandos.

AD PRIMUM ergo dicendum, quod Ambrosius dicit hoc exponens illud,
quod Evangelista (Luc. 2.) de lege induxit: Omne masculinum adaperiens
vulvam sanctum Domino vocabitur: quod quidem, ut Beda dicit (cap. 8. in
Luc), consuetae nativitatis more loquitur, non quod Dominus sacri ventris
hospitium, quodingressus sanctificaverat, egressus devirginasse credendus sit >›;
unde illa adapertio non significat reserationem communem claustri pudoris
virginei, sed solum exitum prolis de utero matris.

AD SECUNDUM dicendum, quod ita Christus voluit veritatem sui corporis
demonstrare, quod etiam ejus divinitas declararetur: et ideo permiscuit mira
humilibus; unde ut corpus ejus verum ostenderetur, nascitur ex foemina: sed
ut ostenderetur ejus divinitas, nascitur ex virgine. 'Talis enim partus decet Deum,
ut Ambrosius dicit in hymno Nativitatis (qui est 24. nec est nunc in usu).

AD TERTIUM dicendum, quod quidam dixerunt, Christum in sua nativi-
tate dotem subtilitatis assumpsisse, sicut quando ambulavit siccis pedibus s'u-
per mare, dicunt eum assumpsisse dotem agilitatis: sed hoc non convenit
his, quae supra determinata sunt (q. 14.). Hujusmodienim dotes corporis glo-
riosi proveniunt ex redundantia gloriae animae ad corpus, ut infra dicetur,
cum tractabitur de corporibus gloriosis (in supplem. q. 95). Dictum est autem
supra (q. 14. art. r. ad 2.), quod Christus ante passionem permittebat carni
suae agere, et pati quae propria: nec fiebat talis redundantia gloriae ab anima
ad corpus, et ideo dicendum est, quod omnia ista facta sunt miraculose per
virtutem divinam3 unde Augustinus dicit super Joan. (tract. 121. inter med. et
fin.): «Moli corporis, ubi divinitas erat, ostia clausa non obstiterunt; ille
quippe non eis apertis intrare potuit, quo nascente virginitas matris inviolata
permansit »ς et Dionysius dicit in quadarn epist. (scil. 3. ad Cajum, circ. med),
quod «Christus super hominem operabatur ea quae sunt hominis: et hoc

monstrat virgo supernaturaliter concipiens, et aqua instabilis terrenorum pe-
dum sustinens gravitatem».

ARTICULUS III. 150

UTRUM MATER DEI PERMANSERIT VIRGO POST PARTUM.

(opusc. 2. cap. 225).

AD TER-rmM sic proceditur. Videtur, quod Mater Christi non permanse-
rit virgo post partum3 dicitur enirn Matth. 1.: Antequam convenirent Joseph,
et Maria, inventa est in utero habens de Spiritu Sancto: non autem Evangelista
diceret, antequam convenirent, nisi de conventuris: quia nemo dicit de non
pransuro, antequam pranderet3 ergo videtur, quod beata Virgo quandoque
conveniret carnali copula cum Joseph3 et ita non permanserit virgo post
parturn.

