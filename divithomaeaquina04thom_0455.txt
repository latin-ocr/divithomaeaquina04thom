QUABSTIO L111. ARTICULUS 11. 451

moram esse inter mortem, et resurrectionem3 si enirn statim post mortem
resurrexisset, videri posset, quod ejus mors vera non fuerit, et per consequens
neeresurrectio vera: ad veritatem autem mortis Christi manifestandam, suf-
ficiebat quod usque ad tertium diem ejus resurrectio differretur: quia non

· contingit, quin infra hoc tempus in homine, qui mortuus videtur, cum vivat,
’ appareant aliqua indicia vitae. Per hoc etiarn quod tertia die resurrexit, com·
mendatur perfectio ternarii, qui est numerus omnis rei, utpote habens prin-
cipium, medium, et finem, ut dicitur in 1. de Coelo (tex. 2.). Ostenditur
etiam secundum mysterium, quod Christus una morte sua corporali (quae
fuit lux propter justitiam) duas nostras mortes destruxit, scilicet corporis, et
animae, quae sunt tenebrosae propter peccatum; et ideo una die integra, et
duabus noctibus permansit in morte, ut August. dicit in 4. de Trinit. (cap. 6.).·
per hoc etiam significatur, quod per resurrectionem Christi tertium tempus
incipiebat, nam primum fuit ante legem, secundum sub lege, tertium sub
gratia: incoepit etiam in Christi resurrectione tertius status sanctorum, nam
primus fuit sub figuris legis, secundus sub veritate fidei, tertius erit in aeter-
nitate gloriae, quam Christus inchoavit resurgendo.

An PmMUM ergo dicendum, quod caput, et membra conformantur in na-
tura, sed non in virtute: excellentior est enim virtus capitis, quam membro-
rum; et ideo ad demonstrandam excellentiam virtutis Christi, conveniens fuit
ipsum tertia die resurgere, aliorum resurrectione dilata usque ad finem mundi.

AD SECUNDUM dicendum, quod detentio coactionem quandam importat.
Christus autem nulla necessitate mortis tenebatur adstrictus, sed erat inter
mortuos liber, et ideo aliquandiu in morte mansit, non quasi detentus, sed
propria voluntate, quamdiu judicavit hoc esse necessarium ad instructionem
fidei nostrae3 dicitur autem statim fieri, quod fit brevi interposito tempore.

AD TERTIUM dicendum, quod, sicut supra dictum est (q. 51. art. 4. ad 2),
- Christus resurrexit circa diluculum illucescente jam die, ad significandum
quod per suam resurrectionem nos ad lucem gloriae inducebat: sicut mor-
tuus est advesperascente jam die, et recedente in tenebras, ad ostendendum
quod per suam mortem destrueret tenebras culpae, et poenae3 et tamen dicitur
tertia die resurrexisse, accipiendo diem pro die naturali,qui continet spatium
vigintiquatuor horarum: et sicut dicit August. in 4. de Trin. (cap. 6. ante
med), « nox usque ad diluculum, quo Domini resurrectio declarata est, ad
tertium pertinet diem: quia DeUS‚ qui dixit de tenebris lucem clarescere, ut
» per gratiam novi Testamenti, et participationem resurrectionis Christi au-
diremus: Fuistis aliquando tenebrae, nunc autem lux in Domino, insinuat nobis
quodammodo, quoda nocte dies sumat initium: sicut enim primi dies propter
g futurum hominis lapsum a luce in noctem, ita isti propter hominis repara-
‹ tionem a tenebris ad lucem computantur n. Et ita patet quod etiamsi media
nocte surrexisset, posset dici eum die tertia surrexisse, intelligendo de die
,ξ naturali. Nunc autem cum diluculo surrexerit, potest dici quod tertia die sur-
rexit, etiam accipiendo diem artificialem, quae causatur ex praesentia solis;
quia jam sol incipiebat aerem illustrare: unde et Marci ult. dicitur, quod
, mulieres venerunt ad monumentum, orto jam sole.- quod non est contrarium
ἶ ei quod Joan. dicit: Cum adhuc tenebrae essent, ut August. dicit in lib. 3. de
, Consensu Evangelist. (cap. 24. inter princ. et med), « quia die surgente, reli-

quiae tenebrarum tanto magis extenuantur, quanto magis oritur lux »: quod
⁷³ autem dicit Marcus: Orto jam sole, non sic accipiendum est, tanquam jam sol

³ ἱ ipse videretur super terram, sed tanquam de proximo adveniente in has partes.

