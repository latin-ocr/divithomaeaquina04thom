5 72 QUAESTIO LXVII. ARTICULUS 11.

pertinet ad officium episcopi, ut patet per Dionys. 5. et. 6. Eccles. Hier.;
ergo, et baptizare pertinet tantum ad officium episcopi.

2. PRAETEREA. Per baptismum annumeratur aliquis populo christiano:
, quod quidem videtur ad officium solius principis pertinere: sed principatum
in Ecclesia tenent episcopi; qui, ut dicitur' in Gloss. (ord. Bedae sup. illud.-
Designavit Dominus) Luc. 10. tenent locum apostolorum, de quibus dicitur
in Psal. 44.; Constitues eos principes super omnem terram; ergo videtur, quod
baptizare pertineat solum ad officium episcopi.

3. PRAETEREA. Isidorus dicit (loc. cit. art. praee), quod « ad episcopum
pertinet basilicarum consecratiO, unctio altaris, et confectio chrismatis: ipse
ordines ecclesiasticos distribuit, et sacras virgines benedicit »: sedhis omni-
bus majus est sacramentum baptismi3 ergo videtur, quod multo magis ad
officium solius episcopi pertineat baptizare.

SED CONTRA est, quod Isidorus dicit m lib.2 ,de Offic. (cap. 24. ad fin .).·
ε( Constat, baptisma solis sacerdotibus esse traditum »

RESPONm-:o dicendum, quod sacerdotes ad hoc consecrantur, ut sacra-
mentum corporis Christi conficiant, sicut supra dictum est (q. 63. art. a. et 6.
et q. 65. art. 3.). Illud autem est sacramentum ecclesiasticae unitatis, secun-
dum illud Apost. 1. Corinth. 1o.: Unus panis, et unum corpus multi sumus
omnes, qui de uno pane, et de uno calice participamus. Per baptismum autem
aliquis fit particeps ecclesiasticae unitatis, unde et accipit juspad mensam
Domini accedendi3 et ideo sicut ad sacerdotem pertinet consecrare Eucha-
ristiam (ad quod principaliter sacerdotium ordinatur), ita ad proprium offi-
cium sacerdotis pertinet baptizare; ejusdem enim videtur esse operari totum,
et partem in toto disponere.

AD PRIMUM ergo dicendum, quod utrumque officium, scilicet docendi, et ’

baptizandi, Dominus apostolis injunxit3 quorum vicem gerunt episcopi:
aliter tamen, et aliter: nam officium docendi commisit eis Christus, ut ipsi
per se illud exercerent, tanquam principalissimum; unde et ipsi apostoli
dixerunt Actorum 6.: Non est aequum, nos relinquere verbum Dei, et ministrare
mensis. Officium autem baptizandi commisit apostolis ut per alios exercen-
dum3 unde et Apostolus dicit 1. Corinth. 1.: Non misit me Christus baptizare,
sed evangelizare .· et hoc ideo quia in baptizando nihil operatur meritum, et
sapientia ministri, sicut 'in docendo, ut patet ex 'supra dictis (q. 64. art. 5. 6.
et 9.),· in cujus etiam signum nec ipse Dominus baptizavit, sed discipuli ejus,
ut dicitur Joan. 4. Nec tamen per hoc excluditur, quin episcopi· possint ba-
ptizare: quia quod potest potestas inferior, potest et superior3 unde et Apo-
stolus ibidem dicit, se quosdam baptizasse.

AD SECUNDUM dicendum, quod in qualibet republica ea quae sunt minora,
pertinent ad minores, majora vero majoribus reservantur, secundum illud
Exod. 18.: Quidquid majas fuerit referant ad te, et ipsi tantummodo minora judi· Δ
cent,· et ideo ad minores civitatis principes pertinet disponere de infimo po- ’
pulo: ad summos autem principes pertinet disponere ea, quae pertinent ad
maiores civitatis: per baptismum autem non adipiscitur aliquis nisi infimum
gradum in populo chrIstiano‚ et ideo baptizare pertinet ad minores principes
Ecclesiae, idest ad presbyter OS, qui tenent locum septuaginta duorum disci-
pulorum Christi, ut dicit Gloss. Luc. 10. (cit. in arg..)

AD TERTIUM dicendum, quod, sicut supra dictum est (q. 65. art. 3. in εοφ.
et ad 4 .)‚ sacramentum baptismi est potissimum necessitate, sed quantum ad {gi
perfectionem, sunt quaedam alia potiora, quae episcopis reservantur. ⁴

 

