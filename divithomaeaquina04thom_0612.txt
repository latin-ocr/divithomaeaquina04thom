608 QuAsssn'o ant. AR‘rrcuLus x.

grave generatur, movetur deorsum, nisi sit aliquid prohibens, quo remoto,
statim incipit moveri deorsum. Et similiter quando aliquis baptizatur, accipit
characterem, quasi formam, et consequitur proprium effectum, qui estfflss-atia
remittens omnia peccata3 impeditur autem quandoque per fictionem; unde
oportet, quod remota ea per poenitentiam, baptismus statim consequatur
suum effectum.

AD PRIMUM ergo dicendum, quod sacramentum baptismi est opus Dei,
et non hominis, et ideo non est mortuum in ficto, qui sine charitate bapti-
zatur. ⁷

AD SECUNDUM dicendum, quod fictio non removetur per baptismum, sed
per poenitentiam subsequentem; quafremota, baptismus aufert omnem cul-
pam, et reatum omnium peccatorum praecedentium baptismum, et etiam
simul existentium cum baptismo; unde August. dicit in libro de Baptismo
(loc. sup. cit.).· « Solvitur hesternus dies, et quidquid superest solvitur, etiam
ipsa hora, momentumque ante baptismum, et in baptismo: deinceps autem
continuo meus esse incipit »ε et sic ad baptismi effectum consequendum
concurrit baptismus, et poenitentia; sed baptismus, sicut causa per se agens;
poenitentia, sicut causa per accidens, idest removens prohibens.

AD TERTIUM dicendum, quod effectus baptismi non est tollere peccata

futura, sed praesentia, vel praeterita: et ideo, recedente fictione, peccata se- ”

quentia remittuntur quidem, sed per poenitentiam, non per baptismum: unde

non remittuntur quantum ad totum reatum, sicut peccata praecedentia ba-
ptismum.

QUAESTIO LXX.

DE CIRCUMCISIONE, QUAE PRAECESSIT BAPTISMUM,
IN QUATUOR ARTICULOS DIVISA.

Deinde considerandum est de praeparatoriis ad baptismum. Et primo de ”

praeparatorio, quod praecessit baptismum, idest de circumcisione: secundo

de praeparatoriis, quae concurrunt simul cum baptismo, scilicet de chate-
chismo, et exorcismo.

Circa primum quaeruntur quatuor.

Primo. Utrum circumcisio fuerit praeparatoria, et figurativa baptismi.
Secundo. De institutione ipsius.

Tertio. De ritu ejus.
Quarto. De effectu ipsius.

 

