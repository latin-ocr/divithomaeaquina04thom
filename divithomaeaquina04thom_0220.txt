216 ⁸QUAESTIO XXIII. ARTICUEUS IV.

impropria estlocutio: et accipitur ibi adoptatio pro unione humanae naturae
ad personam filii.

AD SECUNDUM dicendum, quod similitudo illa Augustini est intelligenda
quantum ad principium: quia scilicet sicut sine meritis quilibet homo hahet
ut sit christianus, ita iste homo sine meritis habuit ut esset Christus: est
tamen differentia quantum ad terminum: quia scilicet Christus per gratiam
unionis est filius naturalis; alius autem per gratiam habitualem est filius
adoptivus: gratia autem habitualis in Christo non facit de non filio filium
adoptivum3 sed est quidam effectus filiationis naturalis in anima Christi, se-
cundum illud Joan. 1.: Vidimus gloriam ejus quasi unigeniti a Patre plenum
gratiae, et veritatis.

AD TERTIUM dicendum, quod esse creaturam, et etiam servitus, vel sub-
jectio ad Deum, non solum respicit personam, sed etiam naturam, quod non
potest dici de filiatione: et ideo non est similis ratio.

——.-.-——

QUAESTIO XXIV.

DE PRAEDESTINATIONE CHRISTI, IN QUATUOR ARTICULOS DIVISA.

Deinde considerandum est de praedestinatione Christi.

Et circa hoc quaeruntur quatuor.

Primo. Utrum Christus sit praedestinatus,

Secundo. Utrum sit praedestinatus, secundum quod homo.

Tertio. Utrum ejus praedestinatio sit exemplar nostrae praedestinationis.
Quarto. Utrum sit causa praedestinationis nostrae.

ARTICULUS I. 140 ἰ
UTRUM CHRISTO CONVENIAT PRAEDESTINATUM ESSE.

(ι. Dist. 40. q. ⁵2. corp. fin. et ad 5. et 3. Dist. 7. q. 3. art. 2. q. 2. et 3.
et lib. 4. Contr. g. cap. 9. et Rom. 1. lect. 3.).

'An PRIMUM sic proceditur. Videtur, quod Christo non conveniat praede·
stinatum esse: terminus enim praedestinationis videtur esse adoptio filiorum,
secundum illud Ephes. 1.: Praedestinavit nos in adoptionem filiorum: sed Christo
non'convenit esse filium adoptivum, ut dictum est (q. praec. art. 4.); ergo
Christo non convenit praedestinatum esse.

2. PRAETEREA. In Christo duo est considerare; scilicet naturam humanam„
et personam.- sed non potest dici, quod Christus sit praedestinatus ratione
humanae naturae: quia haec est falsa: Humana natura est-filius Dei: similiter
etiam neque ratione personae: quia illa persona non habet ex gratia, quod

 

sit filius Dei, sed ex natura:·praedestinatio autem est eorum quae sunt ex

gratia, ut in prima parte dictum est (q. 23. art. Ι. et 5.)‚· ergo Christus non
est praedestinatus filius Dei.

 

