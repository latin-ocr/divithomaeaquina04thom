380 QUAESTIO XLV. ARTICULUS tv. ’

ARrchL-US lv. q ,ης

UTRUM CONVENIENTER AUDITUM FUERIT
TESTIMONIUM PATERNAE VOCIS IN TRANSFIGURATIONE.

(In Cat. aur. Mat. 17. lect. 2. Marc. 9. lect. L).

AD QUARTUM sic proceditur. Videtur, quod inconvenienter auditum fuerit
testimonium paternae vocis (Matth. 17.) dicentis: Hic est filius meus dilectus,-
quia ut dicitur Job 33.: Semel loquitur Deus, et secundo idipsum non repetit:
sed in baptismo hoc ipsum paterna vox fuerat protestata: ‘non ergo fuit
conveniens, quod hoc iterum protestaretur in transfiguratione.

2. PRAETEREA. In baptismo simul cum voce paterna affuit Spiritus Sanetus
in specie columbae: quod in transfiguratione factum non fuit3 non ergo con·
veniens videtur fuisse Patris protestatio.

3. PRAETEREA. Christus docere incepit postffbaptismum: et tamen in ba-
ptismo vox Patris ad eum audiendum homines non induxerat3 ,ergo nec in
transfiguratione inducere debuit.

4. PRAETEREA. Non debent aliquibus dici ea, quae ferre non possuntrse·
cundum illud Joan. 16.: Adhuc habeo vobis multa dicere, quae non potestis por-
tare modo: sed discipuli vocem Patris ferre non poterant: dicitur enim Matth. 17.,
quod audientes discipuli ceciderunt in faciem suam, et timuerunt valde ; ergo non
debuit vox paterna ad eos fieri.

IN CONTRARIUM est auctoritas Evangelicae Scripturae(Mattb.17. et Marc. 9. ).

RESPONDEO dicendum, quod adoptio filiorum Dei est per quamdam con-
formitatem imaginis ad Filium Dei naturalem: quod quidem fit dupliciter:
primo quidem fit per gratiam viae, quae est ,conformitas imperfecta: secundo
per gloriam patriae, quae erit conformitas perfecta, secundum illud 1.Joan. 3.:
Nunc filii Dei sumus, et nondum apparuit, quid erimus: scimus, quoniam cum
apparuerit, similes ei erimus: quoniam videbimus eum, sicuti est: quia igitur gra-
tiam per baptismum consequimur, inatransfiguratione autem praemonstrata
est claritas futurae gloriae, ideo tam in baptismo, quarn in transfiguratione
conveniens fuit manifestari naturalem Christi filiationem testimonio Patris:
,quia solus est perfecte conscius illius perfectae generationis simul cum Filio,
et Spiritu Sancto.

An PRIMUM ergo dicendum, quod illud verbum referendum est ad aeternam
Dei locutionem, qua Deus Pater Verbum unicum protulit sibi coaeternum: et
tamen potest dici, quod licet idem corporali voce Deus protulerit, nontamen
propter idern, sed ad ostendendum diversum modum, quo homines partici-
pare possunt similitudinem filiationis aeternae.

AD SECUNDUM dicendum, quod sicut in baptismo, ubi declaratum fuit
mysterium primae generationis, ostensa est operatio totius Trinitatis per hoc,
quod fuit ibi Filius incarnatus, apparuit Spiritus Sanctus in specie columbae,
et Pater fuit ibi declaratus in voce: ita etiam in transfiguratione, quae est
sacramentum secundae regenerationis, tota Trinitas apparuit, Pater in voce,
Filius in homine, Spiritus Sanctus in nube clara: quia sicut in baptismo dat
innocentiam, quae per simplicitatem columbae designatur; ita in resurrectione

