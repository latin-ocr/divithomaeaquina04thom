 

 

 

QUAESTIO Lxxn. ARTICULUS vn. 629

ARTICULUS vn. ‚ 420 ’

UTRUM PER SACRAMENTUM CONFIRMATIONIS CONFERATUR
GRATIA GRATUM FACIENS.

(4. Dist. 7. q. 2. art. 2.).

AD SEPTIMUM sic proceditur. Videtur, quod per hoc sacramentum gratia
gratum faciens non conferatur: gratia enim gratum faciens ordinatur contra
culpam: sed hoc sacramentum, sicut dictum est (art. praec), non exhibetur
nisi baptizatis, qui sunt a culpa mundati3 ergo per hoc sacramentum gratia
gratum faciens non confertur.

2. PRAETEREA. Peccatores magtime indigent gratia gratum faciente, per
quam solam justificari possunt: si ergo per hoc sacramentum gratia gratum
faciens confertur, videtur quod deberet dari hominibus in peccato existentibus3
quod tamen non est verum.

3. PRAETEREA. Gratia gratum faciens specie non differt, cum ad unum
effectum ordinetur: sed duae formae ejusdem speciei non possunt esse in
eodem subjecto: cum ergo gratia gratum faciens conferatur homini per ba-
ptismum, videtur quod per sacramentum confirmationis, quod non exhibetur
nisi baptizato, gratia gratum faciens non conferatur.

SED CONTRA est, quod Melchiades papa dicit (in epist. unica a med. Concil.
et hab. cap. 2. De Consecr. Dist. 7.).· « Spiritus Sanctus in fonte baptismi ple-
nitudinetri tribuit ad innocentiam3 in confirmatione augmentum praestat ad
gratiam ».

RESPONDEO dicendum, quod in hoc sacramento, sicut dictum est (art. 4.

huj. q.)‚ datur baptizato Spiritus Sanctus ad robur3 sicut apostolis datus est
in die Pentecostes‚ ut legitur Act. 2.‚ et sicut dabatur baptizatis per imposi-
tionem manus apostolorum, ut dicitur Act. 8. Ostensum est autem in 1.
(q. 43. art. 3.)‚ quod missio, seu datio Spiritus Sancti non est nisi cum gratia
gratum faciente3 unde manifestum est, quod gratia gratum faciens confertur
in hoc sacramento,
- AD PRtMUM ergo dicendum, quod gratiae gratum facientis primus effectus
est remissio culpae : habet tamen et alios effectus, quia sufficit ad hoc, quod
promoveat hominem per omnes gradus usque in vitam aeternam, secundum
illud Rom. 6.: Gratia Dei vita aeterna,· unde et Paulo dictum est 2. Cor. 12.:
Sufficit tibi gralia mea, et ipse de se dicit 1. Corinth. 15.: Gratia Dei sum id
quod sum. Et ideo gratia gratum faciens non solum datur ad remissionem
culpae, sed etiam ad augmentum, et firmitatem justitiae3 et sic confertur in
hoc sacramento.

AD SECUNDUM dicendum, quod, sicut ex ipso nomine apparet, hoc sacra-
mentum datur ad confirmandum, quod prius invenerit ; et ideo non debet
dari his, qui non habent gratiam; et propter hoc sicut non datur non bapti.
zatis, ita non debet dari adultis peccatoribus, nisi per poenitentiam reparatis;
unde dicitur in Aurelianensi Concilio (hab. inter capit. Herardi Turon. can. 75.
et cap. 6. De Consecrat. Dist. 5.): ⁴« Ut jejuni ad confirmationem veniant, ut
moneantur confessionem facere prius, ut mundi donum Spiritus Sancti va-
leant accipere n. Et tunc per hoc sacramentum perficitur poenitentiae effe-
ctus, sicut et baptismi: quia per gratiam collatam in hoc sacramento con·

