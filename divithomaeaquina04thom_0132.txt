128 omas-no xl. ARTICULOS v1.

quantum ad id, quod consideratur in ea ex parte Dei influentis: est tamen
infra scientiam angelicam, quantum ad modum recipientis: et ad hujusmodi
modum pertinet, quod scientia illa per multos habitus distinguatur, quasi per
species magis particulares existens. ν

An SECUNDUM dicendum, quod fides nostra innititur primae veritati et
ideo Christus est auctor fidei nostrae secundum divinam scientiam, quae est
simpliciter una.

AD TERTIUM dicendum, quod lumen divinitus infusum est communis ra-
tio intelligendi ea, quae divinitus revelantur: sicut et lumen intellectus agentis
eorum, quae naturaliter cognoscuntur3 et ideo oportuit esse in anima Christi
proprias species singularum rerum, ad cognoscendum cognitione propria

unumquodque; et secundum hoc oportuit esse diversos habitus scientiae in ⁴

anima Chisti, ut dictum est (in corp. art)

 

QUAESTIO XII.

DE SCIENTIA ANIMAE CHRISTI ACQUISITA,
IN QUATUOR ARTICULOS DIVISA.

Deinde considerandum est de scientia Christi acquisita, vel experimentali.

Et circa hoc quaeruntur quatuor.

Primo. Utrum secundum hanc scientiam cognoverit omnia.
Secundo. Utrum in hac scientia profecerit.
Tertio, Utrum aliquid ab homine didicerit.
Quarto. Utrum acceperit aliquid ab angelis.

‚ARTICULUS Ι. 78

UTRUM SECUNDUM HANC SCIENTIAM CHRISTUS COGNOVERIT OMNIA.

AD PRIMUM sic proceditur. Videtur, quod secundum hanc scientiam Chri-
stus non omnia cognoverit: hujusmodi enim scientia per experientiam acqui-
ritur: sed Christus non omnia expertus est3 non igitur omnia secundum hanc ”
scientiam scivit.

2. PRAETEREA. Homo scientiam per sensum acquirit: sed non omnia sen-
sibilia sensibus corporalibus Christi fuerunt subjecta: non igitur secundum
hanc scientiam omnia cognovit Christus.

3. PRAErEREA. Quantitas scientiae attenditur secundum scibilia· sugitur
secundum hanc scientiam Christus omnia scivisset, esset in eo scientia
acquisita aequalis scientiae infusae, et scientiae beatae: quod est inconve-
niens; non ergo secundum hanc scientiam Christus onmia scivit.

SED CONTRA est, quod nihil imperfectum fuit in Christo quantum ad ani-
mam: fuisset autem imperfecta haec ejus scientia, si secundum eam non sci·
visset omnia; quia imperfectum est, cui potest fieri additi03 ergosecundum
hanc scientiam Christus omnia scivit.

