“¹ -w‘ft'zwffwff-t'tiss'

Qufflsrro va. ARTICULUS 1. 545

firmationi, et extremae unctioni; ergo neque haec debent numerari inter
sacramenta novae legis.

5. PRAETEREA. Luxuria non est gravius inter caetera peccata, ut patet ex
his quae in 2. dicta sunt (2-2. q. 154. art. 3. ): sed contra alia peccata non insti-
tuitur aliquod sacramentum3 ergo neque contra luxuriam debuit institui sacra-
mentum matrimonii.

SED CONTRA videtur, quod sint plura sacramenta: sacramenta enim di-
cuntur, quasi quaedam sacra signa: sed multae aliae‘sanctificationes fiunt in
Ecclesia secundum sensibilia signa, sicut aqua benedicta, consecratio altaris,
et alia hujusmodi3 ergo sunt plura sacramenta, quam septem.

Praeterea. Hugo de Sancto Victore dicit (lib. r. dc Sacram. part. 12.
cap. ιο.) quod sacramenta veteris legis fuerunt oblationes, decimae, et sa-
crificia: sed sacrificium Ecclesiae est unum sacramentum, quod dicitur Eu-
charistia; ergo etiam oblationes et decimae debent dici sacramenta.

Praeterea. Tria sunt genera peccatorum: originale, mortale, et veniale ,·
sed contra originale peccatum ordinatur baptismus, contra mortale autem
poenitentia; ergo deberet esse aliud praeter septem, quod ordinetur contra
veniale.

stpounno dicendum, quod, sicut supra dictum est (q. 62. art. 3. et q. 63.
art. 3.), sacramenta Ecclesiae ordinantur ad duo; scilicet ad perficiendum ho-
minem in his quae pertinent ad cultum Dei secundum religionem christianae
vitae, et etiam in remedium contra defectum peccati. Utroque autem modo
convenienter ponuntur septem sacramenta ; vita enim spiritualis‘conformita-
tem aliquam habet ad vitam corporalem; sicut et caetera corporalia confor-
mitatem quandam spiritualium habent: in vita autern corporali dupliciter ali-
quis perficitur: uno¹m0d0 quantum ad personam propriam: alio modo per respe-
ctum ad totam communitatem societatis, in qua vivit: quia homo naturaliter
est animal sociale. Respectu autern sui ipsius perficitur homo in vita corporali
dupliciter: uno modo per se, acquirendo scilicet aliquam vitae perfectionem:
alio modo per accidens, scilicet removendo impedimenta vitae; puta aegritu-
dinem, vel aliquid huiusmodi. Per se autem perficitur corporalis vita tripli-
citer: primo quidem per generationem, per quam homo incipit esse, et vivere:
et loco hujus in spirituali vita est baptismus, qui est spiritualis regeneratio,
secundum illud ad Tit. 3.: Per lavacrum regenerationis, etc.: secundo per au-
gmentum, quo aliquis perducitur ad perfectam quantitatem, et virtutem: et
loco huius in spirituali vita est confirmatio, in qua datur Spiritus Sanctus ad
robur3 unde dicitur discipulis jam baptizatis Luc. ult. : Sedete in civitate, quoad-
usque induamini virtute ex alto .· tertio per nutritionem, qua conservatur in
homine vita, et virtus: et loco hujus in vita spirituali est Eucharistia3 unde
dicitur Joan. 6.: Nisi manducaveritis carnem filii hominis, et biberitis ejus san·
guinem, non habetibis vitam in vobis. Et hoc quidem sufficeret homini, si
haberet et corporaliter, et spiritualiter impassibilem vitam: sed quia homo
incurrit interdum et corporalem infirmitatem, et spiritualem, scilicet pecca-
tum, ideo necessaria est homini curatio ab infirmitate: quae quidem est du·
plex: una quidem est sanatio, quae sanitatem restituit: et loco hujus in spi-
rituali vita est poenitentia, secundum illud Psal. 4o.: Sana animam meam,
quia peccavi tibi: alia autern est restitutio valetudinis pristinae per conve-
nientem diaetam, et exercitium: et loco hujus in spirituali vita est extrema
unctio, quae removet peccato rum reliquias, et hominem paratum reddit ad
finalem gloriam; unde dicitur Jacobi 5.: Et si in peccatis sit, dimittentur εἰ.

8. Tuomst summa Tbcologica. Vol. lv. 35

