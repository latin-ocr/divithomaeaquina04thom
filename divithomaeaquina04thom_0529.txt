 

QUAESTIO Lxm. ARTICULUS 11. 525

4. PRAETEREA. Potestas habet rationem causae, et principii, ut patet
5. Metaph. (tex. 17.).· sed signum, quod ponitur in definitione characteris,
tnagis pertinet ad rationem effectus; character ergo non est spiritualis potestas.

SED CONTRA est, quod Philos. dicit in 2. Ethic. (cap. 5. in princ.).· « Tria
sunt in anima, potentia, habitus, et passio »t sed character non est passio,
quia passio cito transit3 character autem indelebilis est, ut infra dicetur (art. 5.
huj. q. ): similiter etiam non est habitus; quia nullus habitus est, qui se possit
ad bene, et male habere: character autem ad utrumque se habet: utuntur
enim eo quidam bene, alii vero male3 quod in habitibus non contingit: nam
habitu virtutis nullus utitur male, et habitu malitiae nullus bene; ergo relin-
quitur, quod character sit potentia.

Rnsronnno dicendum, quod, sicut dictum est (art. praec), sacramenta
novae legis characterem imprimunt, inquantum per ea deputantur homines
ad cultum Dei, secundum ritum christianae religionis: unde Dionysius in
2. cap. Eccles. Hierarch. (a med.) cum dixisset, quod ¹<‹ Deus in quodam signo
tradit sui participationem accedenti ad baptismum >›, subjungit: ‹< Perficiens
eum divinum, et communicatorem divinorum »‚ divinus autem cultus con-
sistit vel in recipiendo aliqua divina, vel in tradendo aliis: ad utrumque autem
horum requiritur quaedam potentia3 nam ad tradendum aliquid aliis requiritur
quaedam potentia activa; ad accipiendum autem requiritur potentia passiva:
et ideo character importat quandam potentiam spiritualem ordinatam ad ea,
quae sunt divini cultus. Sciendum tamen, quod haec spiritualis potentia est
instrumentalis, sicut etiam supra dictum est de virtute, quae est in sacramentis
(q. praec. art. 4.): habere enim sacramenti characterem competit ministris
Dei: minister autem habet se per modum instrumenti, ut Philos. dicit in
1. Politic. (cap. 3. a princ.) ,· et ideo sicut virtus, quae est in sacramentis, non
est. in genere per se, sed per reductionem3 eo quod est quiddam fluens, et
incompletum: ita etiam character non proprie est in genere, vel specie ; sed
reducitur ad secundam speciem qualitatis.

AD PRIMUM ergo dicendum, quod figura est quaedam terminatio quan-
titatis, unde, proprie loquendo, non, est nisi in rebus corporeis; in spiritua-
libus autem dicitur metaphorice: non autem ponitur aliquid in genere, vel
specie, nisi per id quod de eo proprie praedicatur; et ideo character non

potest esse in quarta specie qualitatis, licet hoc quidam posuerint.

AD ,SECUNDUM dicendum, quod in tertia specie qualitatis non sunt nisi
sensibiles passiones, vel sensibiles qualitates t character autem non est lumen
sensibile: et ideo non est in tertia specie qualitatis, ut quidam dixerunt.

AD TERTIUM dicendum, quod relatio, quae importatur in nomine signi,
oportet quod supra aliquid fundetur: relatio autem hujus signi, quod est cha-
racter, non potest fundari immediate super essentiam animae ; quia sic con-
veniret omni animae naturaliter ; et ideo oportet aliquid poni in anima, super
quod fundetur talis relatio: et hoc est essentia characteris : unde non opor-
tebit quod sit in genere relationis, sicut quidam posuerunt.

An QUARTUM dicendum, quod character habet rationem signi per com·
parationem ad sacramentum sensibile a quo imprimitur: sed secundum se
consideratus habet rationem principii per modum jam dictum (in corp. art).

