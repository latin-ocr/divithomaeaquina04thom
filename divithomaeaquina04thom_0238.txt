234 QUAEsno xxvn. ARTICULUS 1.

’ AD PRIMUM ergo dicendum, quod etiam in Β. Virgine prius fuit id quod
est animale, et post id quod est spirituale: quia prius fuit secundum carnem
concepta, et postea secundum Spiritum sanctificata.

AD SECUNDUM dicendum, quod Augustinus loquitur secundum legem
communem, secundum quam per sacramenta non regenerantur aliqui, nisi
prius nati3 sed Deus huic legi sacramentorum potentiam suam non alligavit,
quin aliquibus ex speciali privilegio gratiam suam conferre possit, antequam
nascantur ex utero.

AD TERTIUM dicendum, quod‘B. Virgo sanctificata fuit in utero a peccato
originali, quantum ad maculam personalemznon tamen fuit liberata a reatu,
quo tota natura tenebatur obnoxia; ut scilicet non intraret in paradisum,
nisi per Christi hostiam [al. ostium]: sicut et de sanctis Patribus dicitur, qui
fuerunt ante Christum.

AD QUARTUM dicendum,-quod peccatum originale trahitur ex origine,
inquantum per eam communicatur humana natura, qnam proprie respicit
peccatum originale: quod quidem fit, quando proles concepta animatur:
unde post animationem nihil prohibet, prolem conceptam sanctificari: postea
enim non manet in materno utero ad accipiendam humanam naturam, sed
ad quualem perfectionem ejus, quod Jam accepit.

ARTICULUS 11. 1⁵3 ⁴
UTRUM Β VIRGO FUERIT SANCTIFICATA ANTE ANIMATIONEM.

(3. Dist. 3. q Ι. art. 1. et Quodl. 6. q. 5. art. 1. corp. et opusc 2. cap. 231)

AD SECUNDUM sic proceditur. Videtur, quod B. Virgo sanctificata fuerit
ante animationem: quia, ut dictum est (art. praec), plus gratiae est collatum
Virgini matri Dei, quam alicui Sanctorum: sed quibusdam videtur esse con-
cessum, quod sanctificarentur ante animationem: quia, ut dicitur Hierem. 1.:
Priusquam te formarem in utero, novi te: non autem infunditur anima ante
corporis formationem: similiter etiam de Joanne Baptista dicit Ambros. super
Luc. (cap. 1. sup. illud: Et Spiritu Sancto replebitur), quod « nondum inerat ei
spiritus vitae, et jam inerat ei Spiritus gratiae »3 ergo multo magis Β. Virgo
ante animationem sanctificari potuit.

2. PRAETEREA. Conveniens fuit, sicut Anselmus dicit in lib. de Conceptu
Virginali (cap. 18. parum α princ), « ut illa Virgo ea puritate niteret qua
major sub Deo nequit intelligi »3 et Cant. 4. dicitur: Tota pulchra es, amica
mea, et macula non est in te: sed major puritas fuisset B. Virginis, si nunquam
anima ejus fuisset inquinata contagio originalis peccati; ergo hoc ei prae
stitum fuit, ut antequam animaretur caro ejus, sanctificaretur.

3. PRAETEREA. Sicut dictum est (art. praec. arg. Sed cont), non celebratur
festum nisi de aliquo Sancto: sed quidam. celebrant festum Conceptionis
B. Virginis3 ergo videtur, quod in ipsa sua conceptione fuerit sancta; et ita
quod ante animationem fuerit sanctificata. ,

4. PRAETEREA. Apost. dicit Rom. 1 1.: Si radix sancta, et rami: radix autem
filiorum sunt parentes eorum; potuit ergo B. Virgo sanctificari etiam in suis
parentibus ante animationem⁴

SED CONTRA est, quod ea quae fuerunt in veteri Testamento, sunt figura
novi, secundum illud 1. ad Cor. 10.: Omnia in figura contingebant illis.- sed per

