548 QUAESTIO LXV. ARTICULUS 11.

sacramenta, quae ordinantur ad perfectionem unius personae‚naturaliter prae-
cedunt ea, quae ordinantur ad perfectionem multitudinis. Et ideo ultimo inter
sacramenta ponuntur ordo, et matrimonium, quae ordinantur ad multitudinis
perfectionem3 matrimonium tamen post ordinem, eo quod minus participat
de ratione spiritualis vitae, ad quam ordinantur sacramenta. Inter ea vero,
quae ordinantur ad perfectionem unius personae, naturaliter sunt priora illa,
quae per se ordinantur ad perfectionem spiritualis vitae, quam illa, quae 01·-
dinantur per accidens, scilicet ad removendum accidens nocivum superve-
niens: cujusmodi sunt poenitentia, et extrema unctio: posterior tamen est
naturaliter extrema unctio, quae consummat sanationem, poenitentia, quae
inchoat. Inter alia vero tria manifestum est, quod baptismus, qui est spiri-
tualis generatio, est prius: et deinde confirmatio, quae ordinatur ad formalem
perfectionem virtutis: et postmodum Eucharistia, quae ordinatur ad perfectio·
nem [al. consecutionem] finis. '

AD PRIMUM ergo dicendum, quod matrimonium, secundum quod ordinatur
ad animalem vitam, est naturae officium: sed secundum quod habet aliquid
spiritualitatiS, est sacramentum: et quia minimum habet dve spiritualitate,
ultimo ponitur inter sacramenta.

AD SECUNDUM dicendum, quod ad hoc quod aliquid sit agens, praesuppo-
nitur quod sit in se perfectum3 et ideo priora sunt sacramenta, quibus aliquis

in seipso perficitur, quam sacramentum ordinis, quo aliquis constituitur per-

fector aliorum.
An TERTmM dicendum, quod nutrimentum et praecedit augmentum, sicut

causa ejuS, et subsequitur augmentum, sicut conservans hominem in perfecta
quantitate, et virtute ; et ideo potest Eucharistia praemitti confirmationi, ut
Dionysius facit in lib. de Ecclesiast. Hierarch. (cap. 3. et 4.), et potest post·
poni, sicut Magister facit in 4. Sentent. (Dist. 7. et 8.).

AD QUARTUM dicendum, quod¹ ratio illa recte procederet, si poenitentia
ex necessitate requireretur ut praeparatoria ad Eucharistiam: sed hoc non
est verum: nam si aliquis esset sine peccato mortali, non indigeret poeni-
tentia ad sumptionem Eucharistiae3 et sic patet, quod per accidens poenitentia
praeparat ad Eucharistiam,scilicet supposito peccato: unde dicitur 2. Paralip.
ult.: Tu, Domine Deus, justorum non posuisti poenitentiam justis.

AD QmNTUM dicendum, quod extrema unctio propter rationem inductam
est ultimum inter sacramenta, quae ordinantur ad perfectionem unius per-

sonae.

ARTICULUS ΠΙ, 362

UTRUM SACRAMENTUM EUCHARISTIAE SIT POTISSIMUM
INTER SACRAMENTA.

(4. Dist. 7. q. I. art. I. q.3. corp. et Dist. 8. q. Ι. art. Ι. q. Ι.
et lib. 4. Contr. g. cap. 74. el Vcr1'. q. 7. art. 4. corp.fin.).

An TERTIUM sic proceditur. Videtur, quod sacramentum Eucharistiae non
sit potissimum inter sacramenta: bonum enim commune potius est, quam
bonum unius, ut dicitur 1. Ethicorum (cap. 2. infin.).· sed matrimonium or-
dinatur ad bonum commune speciei humanae per viam generationis, sa*
eramentum autem Eucharistiae ordinatur ad bonum proprium sumentis; ergo
non est potissimum sacramentorum.

 

