160 QUAESTIO xv1. ARTICULUS 1.

tamen conveniunt per Incarnationis mysterium in uno supposito, cui neutra
illarum inest per accidens, sed per se; et ideo haec propositio. Deus est homo,
non est neque in materia remota, neque in materia contingenti, sedin ma-
teria naturali: et praedicatur homo de Deo, non per accidens, sed per se,
sicut species de sua hypostasi, non quidem ratione formae significataep'er
hoc nomen Deus, sed ratione suppositi, quod est hypostasis humanae naturae.

AD SECUNDUM dicendum, quod tres personae divinae conveniunt in natura:
distinguuntur tamen in supposito; et ideo non praedicantur de invicem: in
mysterio autem Incarnationis naturae quidem, quia distinctae sunt, de invi-
cem non praedicantur, secundum quod significantur in abstracto (non enim
natura divina est humana): sed quia conveniunt in supposito, praedicantur
de se invicem in concreto.

AD TERTIUM dicendum, quod anima, et caro significantur ut in abstracto,
sicut divinitas, et humanita33 in concreto vero dicuntur animatum et carneum,
sive corporeum, sicut et ex alia parte Deus, et homo ,· unde utrobique abstra-
ctum non praedicatur de abstracto, sed solum concretum de concreto,

AD QUARTUM dicendum, quod hoc nomen homo praedicatur de Deo ra-
tione unionis in persona3 quae quidem unio relationem importat3 et ideo non
sequitur regulam eorum nominum, quae absolute praedicantur de Deo ab
aeterno.

ARTICULUS 11. '101
UTRUM HAEC SIT VERA: HOMO EST DEUS.

(Locis sup. art 1. inductis).

AD SECUNDUM sic proceditur. Videtur, quod haec sit falsa: Homo est Deus;
Deus enim est nomen incommunicabile3 unde Sap. 13„ et 15r reprehenduntur
idololatrae de hoc, ’quod hoc nomen, Deus, quod est incommunicabile, lignis,
et lapidibus imposuerunt3 ergo pari ratione videtur esse inconveniens, quod
hoc nomen Deus praedicetur de homine.

2. PRAETEREA. Quidquid praedicatur de praedicato, praedicatur de subiecto:
sed haec est vera: Deus est pater, vel: Deus est Trinitas; si ergo haec sit vera·
Homo est Deus, videtur quod haec etiam sit vera: Homo est Pater, vel. Homo
est Trinitas: quas quidem patet esse falsas3 ergo et primam.

3. PRAETEREA. In Ps. 80. dicitur: Non erit in ta Deus recens.- sed homo
est quiddam recens: non enim Christus semper fuit homo; ergo haec est
falsa: Homo est Deus.

SED CONTRA est, quod dicitur Rom. 9.: Ex quibus est Christus secundum

carnem, qui est super omnia Deus benedictus in saecula: sed Christus secundum ³

carnem est homo; ergo haec est vera: Homo est Deus.

RESPONDEo dicendum, quod supposita veritate utriusque naturae, divinae
scilicet, et humanae, et unione in persona, et hypostasi, haec est vera, et pro-
pria: Homo est Deus, sicut ct ista: Deus est homo .· hoc enim nomen homo
potest supponere pro qualibet hypostasi humanae naturae; et ita potest
supponere pro persona Filii Dei, quam dicimus esse hypostasim humanae na-
turae: manifestum est autem, quod de persona Filii Dei vere, et proprie prae*
dicatur hoc nomen Deus, ut in 1. habitum est (q. 39. art. 3. et 4.): unde relin-
quitur, quod haec sit vera, et propria: Homo cst Deus.

