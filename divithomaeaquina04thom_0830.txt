826 QUAESTIO Lxxx1x. AR‘rmuLus ιζ.

ARTICULUS 1v. ⁷ ’ 5„
UTRUM OPERA VIRTUTUM IN CHARITATE FACTA PossmrMORTIFIcARt‘.

(2-2. q. 132. art. 3. ad 1. et 3. Dist. 36. art. 5. ad 1. ,
et 4. Dist. 14. q. 2. art. 3. q. 2. et Dist. 21. q. 1. art. r. q. I. ad 3.
et Dist. 22. q. 1. art. 1. ad 6. et Hebr. 6.).

An QUARTUM sic proceditur. Videtur, quod opera virtutum in charitate
facta mortificari non possint: quod enim non est, immutari non potesttsed
mortificatio est quaedam mutatio de vita in mortem; cum ergo opera virtu·
tum, postquam facta sunt, jam non sint, videtur quod ulterius mortificati
non possint. -

2. PRAETEREA. Per opera virtutum in charitate facta homo meretur vitam
aeternam· sed subtrahere mercedem merenti est injustitia, quae non cadit m
Deum; ergo non potest esse, quod opera virtutum in charitate facta per pec.-
catum sequens mortificentur.

3. PRAETEREA. Fortius non corrumpitur a debiliori. sed opera charitatis
sunt fortiora quibuslibet peccatis, quia, ut dicitur Proverb. 10., universa de-
licta operit charitas; ergo videtur, quod opera in charitate facta per sequens
mortale peccatum mortificari non possint. ·

SED CONTRA est, quod dicitur Ezech.18.: Si averterit se justus a sustitia sua,
omnes justitiae ejus, quas fecerat, non recordabuntur. ,

RESPONDEO dicendum, quod res viva per mortem perdit operationem vitatu
unde per quandam similitudinem dicuntur res mortificari, quando impediuntur
a suo proprio effectu, vel operatione. Effectus autem operum virtuosorum,
quae in charitate fiunt, est perducere ad vitam aeternam3 quod quidem im-
peditur per peccatum mortale sequens, quod gratiam tollit: et secundum hoc
opera in charitate facta mortificari dicuntur per sequens peccatum mortale.

AD PRIMUM ergo dicendum, quod sicut o'pera peccatorum transeunt actu,
et manent reatu ; ita opera in charitate facta, postquam transeunt actu, manent
merito in Dei acceptatione: et secundum hoc mortificantur, inquantum im·
peditur homo, ne consequatur suam mercedem.

AD SECUNDUM dicendum, quod sine injustitia potest merces subtrahi me·
renti, quando ipse reddidit se indignum mercede per culpam sequentem; nam
et ea, quae homo jam accepit, quandoque juste propter culpam perdit.

AD TERTmM dicendum, quod non est propter fortitudinem operum pec-
cati, ‘quod mortificantur opera prius in charitate facta, sed est propter liber-
tatem voluntatis, quae potest a bono in malum deflecti.

ARTICULUS v. 544

UTRUM OPERA MORTIFICATA PER PECCATUM
PER POENITENTIAM REVIVISCANT.

(4. Dist. 14. q. 2. art. 3. q. 3. et Dist. 22. q. 1. art. I. ad 6.
et Hebr. 5. lect. 1. et lect. 3.).

An QUINTUM sic proceditur. Videtur, quod opera mortificata per peccatum
per poenitentiam non reviviscant: sicutenim per poenitentiam subsequentem

 

