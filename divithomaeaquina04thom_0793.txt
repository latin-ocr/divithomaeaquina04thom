 

QJJAESTIO Lxxxtv. ARTICULus 1x. 789

2. PRAETEREA. De quolibet bono opere debet homo gaudere, secundum
illud Psal. 9o.: Servite Domino in laetitia: sed agere poenitentiam est bonum
opus3 ergo de hoc ipso debet homo gaudere: sed non potest homo simul
gaudere, et tristari, ut patet per Philos. in 9. Ethic. (cap. 4. sub fin.),· ergo
non potest esse, quod poenitens continue tristetur de peccatis praeteritis,
quod pertinet ad rationem poenitentiae3 ergo poenitentia non potest esse
continua.

3. PRAETEREA. 2. ad Corinth. 2. Apostol. dicit: Consoiamini, scilicet poe·
nitentem, ne forte abundantiori iristitia absorbeatur, qui ejusmodi est: sed con-
solatio depellit tristitiam, quae pertinet ad rationem poenitentiae3 ergo poe-
nitentia non debet esse continua.

SED CONTRA est, quod August. dicit in lib. de Poenitentia (seu De vera,
et salsa poenit. cap. 13.) : «Dolor in poenitentia continue custodiatur».

RESPONDEO dicendum, quod poenitere dicitur dupliciter, secundum actum,
et secundum habitum. Actu quidem impossibile est quod homo continue poe-
niteat, quia necesse est quod actus poenitentis sive interior, sive exterior in-
terpoletur ad minus somno, et aliis, quae ad necessitatem corporis pertinent. ·
Alio modo dicitur poenitere secundum habitum: et sic oportet quod homo
continue poeniteat, et quantum ad hoc quod homo nunquam aliquid con·
trarium poenitentiae iaciat, per quod habitualis dispositio poenitentis tollatur,
et quantum ad hoc quod debet homo in proposito gerere, quod semper sibi
praeterita peccata displiceant.

AD PRIMUM ergo dicendum, quod ploratus, et lacrymae ad actum exte-
rioris poenitentiae pertinent, qui non solum non debet esse continuus, sed
nec etiam oportet quod duret usque ad finem vitae, ut dictum est (art. praec. );
unde et signanter ibi subditur: Quia est merces operi tuo. Est autem merces
operis poenitentis plena remissio peccati, et quantum ad culpam, et quantum
ad poenam3 post cujus consecutionem non est necesse, quod homo ulterius
exteriorem poenitentiam agat: per hoc tamen non excluditur continuitas
poenitentiae, qualis dicta est (in corp. et art. praec).

AD SECUNDUM dicendum, quod de dolore, et gaudio dupliciter loqui pos-
sumus. Uno modo, secundum quod sunt passiones appetitus sensitivi: et sic
nullo modo possunt esse simul, eo quod sunt omnino contrariae, vel ex parte
objecti (puta curn sunt de eodem), vel saltem ex parte motus cordis; nam
‘gaudium est cum dilatione cordi3‚ tristitia vero cum constrictione: et hoc
modo loquitur Philosophus in 9. Ethic. Alio modo possumus loqui de gaudio,
et tristitia, secundum quod consistunt in simplici actu voluntatis, cui aliquid
placet, vel displicet: et secundum hoc non possunt habere contrarietatem
nisi ex parte objecti, puta cum sunt de eodem, et secundum idern: et sic
non possunt simul esse gaudium, et tristitia; quia non potest simul idem
secundum idem placere, et displicere. Si vero gaudium, et tristitia sic accepta
non fiat de eodem secundum idern, sed vel de diversis, vel de eodem secun·
dum diversa, sic non est contrarietas gaudii, ettristitiae3 unde nihil prohibet,
hominem simul gaudere, et tristari3 puta si videamus justum affligi, simul
placet nobis ejus justitia, et displicet eius afflictio. Et hoc modo simul potest
alicui displicere, quod peccavit, et placere, quod hoc ei displicet cum spe
veniae, ita quod ipsa tristitia sit materia gaudii. Unde et August. dicit in lib.
de Poenitentia (loc. sup. cit.): α Semper doleat poenitens, et de dolore gau-
deat ιι. Si tamen tristitia nullo modo compateretur sibi gaudium, per hoc non
tolleretur habitualis continuitas poenitentiae, sed actualis.

