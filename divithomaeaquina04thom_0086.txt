82 Quansno vu. armemus 1.

ARTICULUS 1. 43
UTRUM IN ANIMA CHRISTI FUERIT ALIQUA GRATIA HABITUALIS',

(3. Dist. 13. q. r. art. Ι. et Veri. q. 27. art. 1. et opusc. 2. cap. 213.
et Joan. 3. lect. 6.).

An PRIMUM sic proceditur. Videtur, quod in anima assumpta a Verbo non
fuerit gratia habitualis: gratia enim est quaedam participatio divinitatis in
creatura rationali, secundum illud 2. Pretri 1.: Per quem maxima, et pretiosa
promissa nobis donavit, ut divinae simus consortes naturae: Christus autem est
Deus non participative, sed secundum veritatem3 ergo in eo non fuit gratia
habitualis. .

2. PRAETEREA. Gratia ad hoc est necessaria homini, ut per eam bene ope·
retur, secundum illud 1. Cor. 15.: Abundantius omnibus laboravi, non ego au-
tem, sed gratia Dei mecum,· et etiam ad hoc quod homo consequatur vitam
aeternam, secundum illud Rom. 6.: Gratia Dei vita aeterna: sed Christo ex
hoc solo quod erat naturalis filius Dei, debebatur haereditas vitae aeternae:
ex hoc etiam quod erat Verbum, per quod facta sunt omnia, aderat ei facultas
omnia bene operandi3 non ergo secundum humanam naturam indigebat a'lia
gratia, nisi unione ad Verbum.

3. PRAETEREA. Illud quod operatur per modum instrumenti, non indiget
habitu ad proprias operationes; quia habitus fundatur in principali agente:
humana autem natura in Christo fuit sicut instrumentum divinitatis, ut dicit
Damaso in 3. lib. (Orth. Fid. cap. 15.) ,· ergo non debuit in Christo esse aliqua
gratia habitualis.

SED CONTRA est, quod dicitur Isa. 11.: Requiescet super eum spiritus 'Do-
mini: qui quidem in homine esse dicitur per gratiam habitualem, ut in 1.
dictum est (q. 8. art. 3. et q. 43. art. 6.) ‚· ergo in Christo fuit gratia habitualis.

Rsssponmso dicendum, quod necesse est ponere in Christo gratiam habi-
tualem, propter tria: primo quidem propter unionem animae illius ad verbum
Dei: quanto enim aliquod receptivum est propinquius causae influenti, tanto
magis participat de influentia ipsius. Influxus autem gratiae est a Deo, se·
cundum illud Ps. 83.: Gratiam, et gloriam dabit Dominus ; et ideo maixime
fuit conveniens, ut anima illa reciperet influxum divinae gratiae: secundo pro·
pter nobilitatem illius animae, cujus operationes oportebat propinquissime
attingere ad Deum per cognitionem, et amorem: ad quod necesse est ele-
vari humanam naturam per gratiam ε tertio propter habitudinem ipsius Christi
ad genus humanum: Christus enim, inquantum homo, est mediator Dei, et
hominum, ut dicitur 1. ad Timoth. 2.; et ideo oportebat, quod haberet gra·
tiam etiam in alios redundantem, secundum illud Joan. 1.: De plenitudine ejus
omnes accepimus, et gratiam pro gratia. (Hebr. 7. legitur quoque: Talis decebat
ut nobis esset pontifex sanctus, innocens, impollutus, segregratus a peccatoribus).

AD PRIMUM ergo dicendum, quod Christus est verus Deus secundum per-
sonam, et naturam divinam: sed quia curn unitate personae remanet distin-
ctio naturarum, ut ex supradictis patet (q. 2. art. ι. et 2.)‚ anima Christi non
est per suam essentiam divina: unde oportet, quod fiat divina per participa·
tionem, quae est secundum gratiam.

 

