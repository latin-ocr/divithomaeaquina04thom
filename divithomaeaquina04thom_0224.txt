220 QUAESTIO XXIV. ARTICULUS 111.

nihil autem praeexistit aeterno: cum igitur praedestinatio nostra sit aeterna,
videtur quod praedestinatio Christi non sit exemplar nostrae praedestinationis.

2. PRAETEREA. Exemplar ducit in cognitionem exemplati: sed nos opor-
tuit quod Deus duceretur in cognitionem nostrae praedestinationis ex aliquo
alio, cum dicatur Rom. 8.: Quos praescivit, hos praedestinavit; ergo praedesti-
natio Christi non est exemplar nostrae praedestinationis.

3. PRAETEREA. Exemplar est conforme exemplato: sed alterius rationis
videtur esse praedestinatio Christi, quarn praedestinatio nostra, quia nos prae-
destinamur in filios adoptionis; Christus autem est praedestinatus filius Dei in
virtute, ut dicitur Rom. 1. ; ergo ejus praedestinatio non est exemplar nostrae
praedestinationis.

SED CONTRA est, quod Augustinus dicit 1n libro de Praed. Sanct. (cap. 15 )
«Est praeclarissimum lumen praedestinationis, et gratiae ipse Salvator, lpse
mediator Dei, et hominum, homo Christus Jesus»: dicitur autem lumen
praedestinationis, et gratiae, inquantum per ejus praedestinationem, et gra·
tiam manifestatur nostra praedestinatio; quod videtur ad rationem exemplaris
pertinere3 ergo praedestinatio Christi est exemplar nostrae praedestinationis.

RESPONDEO dicendum, quod praedestinatio dupliciter potest considerari:
uno modo secundum ipsum actum'praedestinantis: et sic praedestinatio Christi
non potest dici exemplar nostrae praedestinationis, uno enirn modo, et eodem
actu aeterno praedestinavit Deus nos, et Christum: alio modo potest praede-
stinatio considerari secundum illud, ad quod aliquis praedestinatur; quod est
praedestinationis terminus, et effectus: et secundum hoc praedestinatio Christi
est exemplar nostrae praedestinationis; et hoc dupliciter ,·, primo quidem quan-
tum ad bonum, ad quod praedestinamur, ipse enim est praedestinatus ad hoc,
quod esset Dei filius naturalis: nos autem praedestinamur ad filiationem
adoptionis, quae est quaedam participata similitudo filiationis naturalis {unde
dicitur Rom. 8.: Quos praescivit, hos praedestinavit conformes fieri imaginis filii
sui: alio modo quantum ad modum consequendi istud bonum, quod est per
gratiam. quod quidem 1n Christo est manifestissimum: quia natura humana
in Christo nullis suis praecedentibus meritis est unita filio Dei: et de pleni·
tudine gratiae ejus nos omnes accepimus, ut dicitur Joan. 1.

AD PRIMUM ergo dicendum, quod illa ratio procedit ex parte illius actus
praedestinantis.

Et similiter dicendum est AD SECUNDUM.

AD TERTIUM dicendum, quod non est necessarium, quod exemplatum
exemplari quantum ad omnia conformetur: sed sufficit, quod exemplatum ali-
qualiter imitetur suum exemplar.

ARTICULUS tv. 143

UTRUM PRAEDESTINATIO CHRISTI
SIT CAUSA NOSTRAE PRAEDESTINATIONIS.

(3. Dist. 10. q. 3. art. 3.).

AD QUARTUM sic proceditur. Videtur, quod praedestinatio Christi non sit
causa nostrae praedestinationis; aeternum enim non habet causam: sed prae-
destinatio nostra est aeterna3 ergo praedestinatio Christi non est causa no-

strae praedestinationis.

 

