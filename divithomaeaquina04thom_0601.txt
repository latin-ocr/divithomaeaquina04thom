 

 

  

QUAESTIO LXIX. ARTICULUS 1. 597

contrahit solum originale peccatum3 ergo per baptismum solvitur solum
originale peccatum.

2. PRAETEREA. Poenitentia est sufficiens causa remissionis actualium pec-
catorum: sed ante baptismum in adultis requiritur poenitentia, secundum
illud Actor. 2.: Poenitentiam agite, et baptizetur unusquisque vestrum ; ergo ba-
ptismus nihil operatur circa remissionem actualium peccatorum.

3. PRAETEREA. Diversorum morborum diversae sunt medicinae, quia, sicut
Hieronymus dicit (sup. illud Marc. 9..· Hoc genus daemoniorum), c< non sanat
oculum, quod sanat calcaneum» :sed peccatum originale, quod per baptismum
tollitur, est aliud genus peccati a peccato actuali3 ergo non omnia peccata
remittuntur per baptismum.

SED CONTRA est, quod dicitur Ezech. 36.: Effundam super vos aquam mun-
dam, et mundabimini ab omnibus inquinamentis vestris.

RESPONDEO dicendum, quod, sicut Apostolus dicit Roman. 6.: Quicumque
baptizati sumus in Christo Jesu, in morte ipsius baptizati sumus,· et postea con-
cludit: Ita et vos existimate vos mortuos quidem esse peccato, viventes autem Deo
in Christo Iesu Domino nostro. Ex quo patet, quod per baptismum homo mo-
ritur vetustati peccati, et incipit vivere novitati gratiae: omne autem pecca-
tum ad pristinam vetustatem pertinet; unde consequens est, quod omne pec-
catum per baptismum tollatur.-

ΑΙ) PRIMUM ergo dicendum, quod, sicut Apost. dicit Rom. 5.‚ peccatum
Adae non tantum potest, quantum potest donum Christi, quod in baptismo
percipitur: nam judicium ex uno in condemnationem, gratia autem ex multis de-
lictis in justificationem ; unde et August. dicit in lib. de Baptismo parvulorum
(seu de Peccator. merit. et remiss. cap. 15. in fin), quod «generante carne, tan-
tummodo trahitur peccatum originale; regenerante autem spiritu, non solum
originalium, sed etiam voluntariorum fit remissio peccatorum ».

AD SECUNDUM dicendum, quod nullius peccati remissio fieri potest, nisi
per virtutem passionis Christi; unde et Apost. dicit Hebr. 9. quod sine san-
guinis effusione non fit remissio. Unde motus humanae voluntatis, qui est in
poenitente, non sufficeret ad remissionem culpae, nisi adesset fides passionis
Christi, et propositum participandi ipsam, vel suscipiendo baptismum, vel
subjiciendo se clavibus Ecclesiae. Et ideo quando aliquis adultus poenitens
ad baptismum accedit, consequitur quidem remissionem omnium peccatorum
ex proposito baptismi, perfectius autem ex reali susceptione baptismi.

AD TERTIUM dicendum, quod ratio illa procedit de particularibus medi-
cinis. Baptismus autem operatur in virtute passionis Christi, quae est univer-

salis medicina omnium peccatorum, et ideo per baptismum omnia peccata
tolluntur.

ARTICULUS Π. 397
UTRUM PER BAPTISMUM LIBERETUR HOMO ΑΒ OMNI REATU PECCATI.

(Supr. q. 68. art. 4. et 3. Dist. 19. art. 3. q. 2. et 4. Dist. 4. q. 2. art. 1. q. 2.
et art. 3. q. r. et Dist. 7. q. r. art. Ι. q. 1. et 4. Contr. g. cap. 58. 59. et 72.
et Rom. 11. lect. 4. et Hebr. 6. lect. 2. fin.).

AD SECUNDUM sic proceditur. Videtur, quod per baptismum non liberetur
homo ab omni reatu peccati: dicit enim Apostolus Roman. 13.: Quae aDeo

