 

QUAEs‘rlo LXXXIX. ARTICULUS VI. 829

An SECUNDUM dicendum, quod opera de genere bonorum sine charitate
facta dicuntur mortua propter defectum charitatis, et gratiae, sicut principii:
hoc autem non praestatur eis per poenitentiam sequentem, ut ex tali prin·
cipio procedant ; unde ratio non sequitur.

An ‘ri-:anum dicendum, quod Deus recordatur bonorum, quae quis facit
in statu peccati, non ut remuneret ea in vita aeterna, quae debetur solis ope-
ribus vivis, idest ex charitate factis; sed remunerat ea temporali remunera-
tione3 sicut Gregor. dicit in hom. de Divite, et Lazaro (quae est 40. in Evang.
circ. med), quod <t nisi dives ille aliquod bonum egisset, et in praesenti sae·
culo remunerationem accepisset, nequaquam ei'Abraham diceret: Recepisti
bona in vita tua». Vel etiam hoc potest referri ad hoc, quod patietur tolerabi-
lius judicium; unde dicit August. in lib. de Patientia (cap. 26.).· «Non pos-
sumus dicere: Schismatico melius fuisset, ut Christum negando nihil eorum
pateretur, quae passus est confitendo: sed existimandum est tolerabilius ei
futurum judicium, quam si Christum negando, nihil eorum pateretur3 utillud
quod ait Apostolus: Si tradidero corpus meum, ita ut ardeam, charitatem autem
non habuero, nihil prodest, intelligatur pertinere ad regnum coelorum obti-
nendum, non ad extremi supplicii judicium tolerabilius subeundum».

QUAESTIO XC.

DE PARTIBUS POENITENTIAE 'IN GENERALI,
IN QUATUOR ARTICULOS DIVISA.

Deinde considerandum est de partibus poenitentiae; et primo in generali3
secundo in speciali de singulis.

Circa primum quaeruntur quatuor.

Primo. Utrum poenitentia habeat partes.
Secundo. De numero partium.

Tertio. Quales partes sint.

Quarto. De divisione ejus in partes subjectivas.

ARTICULUS I. 546
UTRUM POENITENTIAE DEBEANT PARTES ASSIGNARI.

(4. Dist. 16. q. 1. art. 1. q. 1. et 4.).

An PRIMUM sic proceditur. Videtur, quod poenitentiae non debeant partes
assignari: sacramenta enim sunt in quibus divina virtus secretius operatur
salutem: sed virtus divina est una, et simplex3 non ergo poenitentiae, cum
sit sacramentum, debent partes assignari.

2. Primnum. Poenitentia et est virtus, et est sacramentum: sed ei, in-
quantum est virtus, non assignantur partes, cum virtus sit habitus quidam,

