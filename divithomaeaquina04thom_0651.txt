 

QUAEsrro Lxxtv. Ani-tentus 11. 647 ’

An TERTmM dicendum, quod baptismi sacramentum perficitur in usu ma-
teriae, et ideo per formam baptismi non plus de aqua sanctificatur, quam
quantum venit in usum: sed hoc sacramentum perficitur in consecratione
materiae3 et ideo non est simile. ¹

ARTICULUS 111. 434

UTRUM REQUIRATUR AD MATERIAM HUJUS SACRAMENTI,
QUOD SIT PANIS TRITICEUS.

(4. Dist. 11. q. 2. art. 2. q. ι. et Dist. 19. q. 1. art. 2. q. 3. ad Ι.
et lib. 4. Contr. g. cap. 68. et 1. Cor. 1. lect. 7. princ).

AD TERTIUM sic proceditur. Videtur, quod non requiratur ad materiam
hujus sacramenti, quod sit panis triticeus: hoc enim sacramentum est reme-
morativum Dominicae passionis: sed magis videtur esse consonum Domi-
nicae passioni panis hordeaceus, qui est asperior, et de quo etiam Christus
pavit turbas in monte, ut dicitur Joan. 6., quam panis triticeus3 ergo panis
triticeus non est propria materia hujus sacramenti.

2. Pau-renna. Figura est signum speciei in naturalibus rebus: sed quae
dam frumenta sunt, quae habent similem figuram grano tritici, sicut far et
spelta, de qua etiam in quibusdam locis panis conficitur ad usum hujus sa-
cramenti; ergo panis triticeus non est propria materia hujus sacramenti.

3. PRAETEREA. Permixtio speciem solvit: sed vix invenitur farina triticea,
quae alterius frumenti permixtionem non habeat, nisi forte de electis granis
studiose fiat3 non ergo videtur, quod panis triticeus sit propria materia hujus
sacramenti.

4. PRAETEREA. Illud quod est corruptum, videtur esse alterius speciei:
sed aliqui conficiunt ex pane corrupto, qui jam non videtur esse panis tri-
ticeus; ergo videtur, quod talis panis non sit propria materia hujus sacramenti.

SED CONTRA est, quod in hoc sacramento continetur Christus, qui se
grano frumenti comparat, Joan. 12.‚ dicens: Nisi granum frumenti cadens in
terram mortuum fuerit, ipsum solum manet ‚· ergo panis frumenti, sive triticeus,
est materia hujus sacramenti.

RESPONDEO dicendum, quod, sicut dictum est (art. 1. huj. q. et q. 66. art. 3.),
ad usum sacramentorum assumitur talis materia, quae communius apud ho-
mines in talem usum venit. Inter alios autem panes communius homines
utuntur pane tritice03 nam alii panes videntur esse introducti in hujus panis
defectum. Et ideo Christus creditur in hujus panis specie hoc sacramentum
instituisse, qui etiam panis magis confortat hominem; et ita convenientius
significat effectum hujus sacramenti: et ideo propria materia hujus sacramenti
est panis triticeus

An PRIMUM ergo dicendum, quod panis hordeaceus competit ad signifi-
candam tum duritiem veteris legis, propter duritiem paniS, tum etiam quia,
ut August. dicit in lib. 83. QQ. (q. 61. circ. priua), «hordei medulla, quae
tenacissima palea tegitur, vel ipsam legem significat, quae ita data erat, ut »
in ea vitale animae alimentum corporalibus sacramentis obtegeretur, vel ipsum
populum nondum expoliatum carnali desiderio, quod tanquam palea cordi
ejus inhaerebat n. Hoc autem sacramentum pertinet ad suave jugum Christi,

