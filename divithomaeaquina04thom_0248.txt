244 QUAESTIO xxvm. ARTICULUS 1.

tum habere non debuit, per quam peccatum mundi tollebatur, secundum illud
Joan. 1.: Ecce agnus Dei, scilicet innocens, qui tollit peccatum mundi; non po-
terat autem esse, quod in natura iam corrupta ex concubitu caro nasceretur
sine infectione originalis peccati: unde Augustinus dicit in lib. 1. de Nuptiis,
et Concupiscentia (cap. 12. in princ.): « Solus nuptialis concubitus ibi non
fuit», scilicet in matrimonio Mariae, et Joseph, « quia in carne peccati fieri
non poterat sine illa carnis pudenda concupiscentia, quae accidit ex peccato,
sine qua concipi voluit, qui futurus erat sine peccato »z quarto propter ipsum
finem Incarnationis Christi, quae ad hoc fflit, ut homines renascerentur in
filios Dei, non ex voluntate carnis, neque ex voluntate viri, sed ex De0‚ idest
ex ipsa Dei virtute: cujus rei exemplar apparere debuit in ipsa conceptione
Christi3 unde August. dicit in lib. de Sancta Virginitate (cap. 6. ante med.).·
« Oportebat, caput nostrum insigni miraculo secundum carnem nasci de vir-
gine, quo significaret membra sua de virgine Ecclesia secundum spiritum
nascitura >›.

AD PRIMUM ergo dicendum, quod, sicut Beda dicit super Lucam (lib. 1.
cap. 7. inter med. et fin. ), « pater Salvatoris appellatur Joseph, non quod vere
juxta Photinianos pater fuerit ei, sed quod ad famam Mariae conservandam
pater sit ab omnibus aestimatus »z unde et Luc. 3. dicitur: Ut putabatur filius
Joseph,· vel, sicut Augustinus dicit in lib. 2. de Consensu Evangelistarum
(cap. 1.), <c eo modo pater Christi dicitur Joseph, quo et vir Mariae intelli-
gitur sine commixtione carnis, ipsa copulatione conjugii, multo videlicetcon·
junctius, quam si esset aliunde adoptatus; neque enim propterea non erat
appellandus Joseph pater Christi, quia non eum genuerat concumbendOt quan-
doquidem pater esset etiam ei, quem non ex sua conjuge procreatum aliunde
adoptasset ».

AD SECUNDUM dicendum, quod, sicut Hieron. dicit super Matth. (cap. 1.
super illud: Christi generatio sic erat), ‹< cum Joseph non sit pater Domini Sal·
vatoris, ordo generationis ejus usque ad Joseph deducitur »z primo quidem,
quia (e. non est consuetudinis Scripturarum‚ ut mulierum in generationibus
ordo texatur3 deinde quia ex una tribu fuit Joseph et Maria, unde et ex lege
eam accipere cogebatur ut propinquam »3 et, ut August. dicit in lib. 1. de'Nu-
ptiis, et Concupiscentia (cap. 11. ad fin), ‹< fuit generationum series usque ad
Joseph perducenda, ne in illo conjugio virili sexui utique potiori fieret injuria,
cum veritati nihil deperiret, quia ex semine David et Joseph erat, et Maria x.

AD TERTIUM dicendum, quod, sicut Gloss. (ord. Aug. lib. 23. contr. Faust-
cap. 7.) dicit ibidem, κ mulierem pro foemina posuit, more locutionis Hebraeo·
rum, usus enim hebraeae locutionis mulieres dicit non virginitate corruptas,
sed foeminas ›>.

AD QUARTUM dicendum, quod ratio illa habet locum in his, quae proce-
dunt in esse per viam naturae: eo quod natura sicut est determinata ad unum
¹ effectum, ita etiam est determinata ad unum modum producendi illum: sed
virtus supernaturalis divina, cum sit infinita, sicut non est determinata ad
uuum effectum, ita non est determinata ad modum producendi quemcumque
effectum: et ideo sicut virtute divina fieri potuit, ut primus homo de limo
terrae formaretur: ita etiam fieri potuit, ut divina virtute corpus Christi for-
maretur de virgine absque virili semine.

AD QUlNTUM dicendum, quod, secundum Philosophum in lib. 1. de Ge-
neratione Animal. (cap. 2. 10. et aa), semen maris non est sicut materia in
conceptione animalis, sed solum sicut agens: sola autem foemina materiam

