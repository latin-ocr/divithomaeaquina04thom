530 QUAESTIO LXIII. ARTICULUS VI.

ARTICULUS VI. ‚349

UTRUM PER OMNIA SACRAMENTA NOVAE LEGIS
IMPRIMATUR CHARACTER.

(Infr. q. 72. art. 5. et 4. Dist. 4. q. 1. art. 4. q. 2. et 3. et q. 3. art. 2. q. 3.
et Dist. 7. q. 2. art. 1. q. 1. et q. 3. art. 3. q. 3. et Dist. 23. q. 1. art. 2. q. 3.).

AD SEXTUM sic proceditur. Videtur, quod per omnia sacramenta novae
legis imprimatur character: per omnia enim sacramenta novae legis fit ali·
quis particeps sacerdotii Christi: sed character sacramentalis nihil est aliud,
quam participatio sacerdotii Christi, ut dictum est (art. praec.) ,· ergo videtur,
quod per omnia sacramenta novae legis imprimatur character.

2. PRAETEREA. Character se habet ad animam, in qua est, sicut conse-
cratio'ad res consecratas: sed per quodlibet sacramentum novae legis homo

recipit gratiam sanctificantem, ut supra dictum est (q. praec. art. 1.),· ergo ⁴

videtur, quod per quodlibet sacramentum novae legis imprimatur character.

3. PRAETEREA. Character est res, et sacramentum3 in quolibet autem sa-
cramento novae legis est aliquid, quod est res tantum, et aliquid, quod est
sacramentum tantum, et aliquid, quod est res, et sacramentum3 ergo per
quodlibet sacramentum novae legis imprimitur character.

SED CONTRA est, quod sacramenta, in quibus imprimitur character, non
reiterantur; eoquod character est indelebilis, ut dictum est (art. praec.).·
quaedam autem sacramenta iterantur, sicut patet de poenitentia, et matri·
monio; ergo non omnia sacramenta imprimunt characterem.

RESPONDEO dicendum, quod, sicut supra dictum est (q. 62. art. ι. et 5.),
sacramenta novae legis ad duo ordinantur, scilicet in remedium peccati, et
acl cultum divinum: est autem -omnibus sacramentis commune, quod per ea
exhibetur aliquod remedium contra peccatum, per hoc quod gratiam con-
ferunt: non autem omnia sacramenta ordinantur directe ad divinum cultum,
sicut patet de poenitentia, per quam homo liberatur a peccato: non autem
per hoc sacramentum exhibetur homini aliquid de novo pertinens ad divinum
cultum, sed restituitur in statum pristinum. Pertinet autem aliquod sacra-
mentum ad divinum cultum tripliciter: uno modo per modum ipsius actionis:
alio modo per modum agentis: tertio modo per modum recipientis. Per mo-
dum quidem ipsius actionis pertinet ad divinum cultum Eucharistia, in qua
principaliter divinus⁰cultus consistit, inquantum est Ecclesiae sacrificiumz et
per hoc idern sacramentum non imprimitur homini character: quia per hoc
sacramentum non ordinatur homo ad aliquid aliud ulterius agendum, vel
recipiendum in sacramentis, cum potius sit «finis, et consummatio omnium
sacramentorum», ut Dionysius dicit 3. cap. Ecclesiast. Hierarch. (in princ.) .·
continet tamen in se ipsum Christum, in quo non est character, sed tota sa-
cerdotii plenitudo. Sed ad agentes in sacramentis pertinet sacramentum or.-
dinis; quia per hoc sacramentum deputantur homines ad sacramenta aliis
tradenda. Sed ad recipientes pertinet sacramentum baptismi; quia peripsum
homo accipit potestatem recipiendi alia Ecclesiae sacramenta, unde baptismus
dicitur esse janua omnium sacramentorum. Ad idem etiam ordinatur quo—

dammodo confirmatio, ut infra suo loco dicetur (q. 72. art. 7.).· et ideo per

