124 QUAESTIO xl. ARTICULUS 11.

visivae est cognoscere colores; finis autem potentiae intellectivae non est
cognoscere phantasmata, sed cognoscere species intelligibiles, quas appre-
hendit a phantasmatibus, etin phantasmatibus secundum statum praesentis
vitae3 est igitur similitudo quantum ad hoc, quod aspicit utraque pomtizu
non autem quantum ad hoc, in quod utriusque potentiae conditio termina-
tur: nihil autern prohibet, secundum diversos status ex diversis rem aliquam
ad suum finem tendere: finis tamen proprius alicujus rei semper est unus:
et ideo licet visus nihil cognoscat absque colore3 intellectus tamen secun·
dum aliquem statum potest cognoscere absque phantasmate, sed non absque
specie intelligibili. ’

AD SECUNDUM dicendum, quod licet anima Christi fuerit ejusdem naturae
cum animabus nostris: habuit tamen aliquem statum, quern animae nostrae
non habent nunc in re, sed solum in spe, scilicet statum comprehensoris.

AD TERTIUM dicendum, quodlicet anima Christi potuerit intelligere non
convertendo se ad phantasmata: poterat tamen intelligere, se ad phantasmata
convertendo; et ideo sensus non fuerunt frustra in ipsa: praesertim cum
sensus non dentur homini solum ad scientiam intellectivam, sed etiam ad
necessitatem vitae animalis. ’

ARTICULUS ΙΙΙ. 74
UTRUM HAEC SCIENTIA FUERIT COLLATIVA.

(3. Dist. 14. art. 3. q. 3. et Veri. q. 20. art. 3. ad L).

AD TERTIUM sic proceditur. Videtur, quod anima Christi hanc scientiam
non habuerit per modum collationis: dicit enim Damasc. in 3. lib. (Orth.
Fid. cap. 14. et lib. 2. cap. 22.): «In Christo non dicimus consilium, neque
electionem » ι non autern removentur haec a Christo, nisi inquantum impor-
tant collationem, et discursum; ergo videtur, quod in Christo non fuerit
scientia collativa, vel discursiva.

2. PRAETEREA. Homo indiget collatione, et discursu rationis ad inquirenda
ea quae ignorat: sed anima Christi cognovit omnia, ut supra dictum est
(q. praec. art, 2.) ,· non ergo in ea fuit scientia discursiva, vel collativa.

3. PRAETEREA. Scientia animae Christi se habuit per modum comprehen-
sorum, qui angelis conformantur, ut dicitur Matth. 22.: sed in angelis non
est scientia discursiva, seu collativa, ut patet per Dion. 7. cap. de Div. Nom.
(lect. 2.); ergo nec etiarn in anima Christi fuit scientia discursiva, seu col-
lativa.

’ SED CONTRA est, quod Christus habuit animam rationalem, ut supra ha-
bitum est (q. 5. art. 3.).· propria autem operatio animae rationalis est con·
ferre, et discurrere de uno in aliud; ergo in Christo fuit scientia discursiva,
vel collativa.

RESPONDEO dicendum, quod aliqua scientia potest esse discursiva, vel
collativa dupliciter: uno modo quantum ad scientiae acquisitionem z· sicut ac-
cidit in nobis, qui procedimus ad cognoscendum unum per aliud; sicut effe- ‚
ctus per causas, vel e converso3 et hoc modo scientia animae Christi non
fuit discursiva‚ vel collativa: quia haec scientia, de qua nunc loquimur, fuit
sibi divinitus indita, non per investigationem rationis acquisita: alio modo
potest dici aliqua scientia discursiva, vel collativa quantum ad usum: sieut

