308 QUAESTIO XXXVI. ARTICULUS lv.

tate: existimassent enim phantasma esse incarnationem3 et ante opportunum
tempus cruci eum tradidissent livore liquefacti.

ARTICULUS V. Δ ’ 200

UTRUM NATIVITAS CHRISTI PER ANGELOS, ET STELLAM
DEBUERIT MANIFESTARI.

AD QUINTUM sic proceditur. Videtur, quod non debuerit manifestari per
angelos Christi nativitas: angeli enim sunt spirituales substantiae, secundum
illud Ps. 103.: Qui facit angelos suos spiritus.- sed Christi nativitas erat secun-
dum carnem: non autem secundum spiritualem ejus substantiam3 ergo non
debuit per angelos manifestari.

2. PRAETEREA. Major est affinitas justorum ad angelos, quam ad quoscum-
que alios, secundum illud Ps. 53. : Immittet Angelus Domini in circuitu rimm-
tium eum, et eripiet eos: sed justis, scilicet Simeoni, et Annae, non est mani-
festata Christi nativitas per angelos: ergo nec pastoribus per angelos ma-
nifestari debuit.

3. PRAETEREA. Videtur, quod nec Magis debuerit manifestari per stellam:
hoc enim videtur esse erroris occasio, quantum ad illos qui aestimant sidera
nativitatibus hominum dominari: sed occasiones peccandi sunt hominibus
auferendae; non ergo fuit conveniens, quod per stellam Christi nativitas
manifestaretur.

4. PRAETEREA. Signum oportet esse certum, ad hoc quod per ipsum ali·
quid manifestetur: sed stella non videtur esse signum certum nativitatis Chri-
sti; ergo inconvenienter fuit Christi nativitas per stellam manifestata.

SED CONTRA est, quod dicitur Deuter. 32.: Dei perfecta sunt opera.- sed
talis manifestatio fuit opus divinum3 ergo per convenientia signa fuit effecta.

RESPONDEO dicendum, quod sicut manifestatio syllogistica fit per ea, quae
sunt magis nota ei, cui est aliquid manifestandum: ita manifestatio, quae fit
per signa, debet fieri per ea, quae sunt familiaria illis, quibus manifestatur.
Manifestum est autem, quod viris Justis est familiare, et consuetum interiori
Spiritus Sancti instinctu edoceri, absque signorum sensibilium demonstra-
tione, scilicet per spiritum prophetiae: alii vero corporalibus rebus dediti,
per sensibilia ad intelligibilia adducuntur; Judaei autem consueti erant divina
responsa per angelos accipere, per quos etiam legem acceperant, secundum
illud Act. 7.: Accepistis legem in dispositione angelorum ; Gentiles vero, et
maxime astrologi, consueti sunt stellarum cursus inspicere; et ideo justis,
scilicet Simeoni, et Annae, manifestata est Christi nativitas per interiorem

instinctum Spiritus Sancti, secundum illud Luc. 2.: Responsum accepit a Spi- ⁵

ritu Sancto, non visurum se mortem, nisi prius videret Christum Domini. Pasto-
ribus autem, et Magis, tanquam rebus corporalibus deditis, manifestata est
Christi nativitas per visibiles apparitiones; et quia nativitas non erat pure
terrena, sed quodammodo coelestis, ideo per signa coelestia utrisque Christi
nativitas revelatur. Ut enim Aug. dicit in Serm. de Epiph. (aequivalenter
Serm. 66. de Diversis, cir. princ.) .· «Coelos angeli habitant, et sidera ornant.
Utrisque ergo coeli enarrant gloriam Dei »ς rationabiliter autem pastoribus,
tamquam Judaeis, apud quos frequenter factae sunt apparitiones angelorum,
revelata est nativitas Christi per angelos: magis autern assuetis in conside-
ratione coelestium corporum manifestata est per signum stellae: quia, ut

